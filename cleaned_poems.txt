AY İŞIĞI

Ay işığı düşdü göydən
canımdanqanımdan keçdi
Gözümün içindən keçdi
Özümün içimdən keçdi
 keçdi dabanımdan keçdi
Az qaldı ki
iki yerə bölə məni
Başımdan göyə mıxladı
dabanımdan yerə məni
Ha istədim
addım ata bilmədim
Yanımdan adamlar keçir
ay işığı nə vecinə
Burax məni ay işığı
gedim işiməgücümə
Bu nə işdi ay işığı
niyə yolun məndən keçdi
Hamı çaşdı ay işığı
görəngörən gendən keçdi
Dedilər dəlidinədi
hərə bir ad verdi mənə
Kimi baxıb kül elədi
kimi baxıb güldü mənə
Bu mənim əlimayağım
Bu ağzım burnum qulağım
Kimsədən əskikliyim yox

Yox kimsədən artıqlığım 
burax gedim ay işığı
Aman atam o nə daşdı
O daş atan hara qaçdı
İtlər canıma daraşdı
burax gedim ay işığı
Sən dadıma yetiş ana
ana sənin balan mənəm
Bu gecə ay işığına –
çarmıxlanıb qalan mənəm
Ana məndən keçən bu işıq nəymiş
ana mən ki işıqyeyən deyiləm
Görünür baxtım beləymiş
baxtımı söyən deyiləm

Ölməmişəm ağlamayın
Keçin ayaq saxlamayın
Qapıları bağlamayın
onsuz da döyən deyiləm
Yalama çəkməm kirlidi
Hürmə canım fikirlidi 
Əl çək ay Allahın iti
mənsənin yiyən deyiləm
Dilim lal başım aşağı
Evin ən mağmın uşağı
Burax gedim ay işığı 
mən də sən deyən deyiləm

BAŞI KƏSİK GÖZƏL KÖTÜK

Başı kəsik gözəl kötükbu dağı sənə kim çəkdi
Baltanı sənə kim vurdubıçağı sənə kim çəkdi
İpəkipək yarpaqlarınküləklərlə talandımı
Biləkbilək budaqlarınocaqlarda qalandımı
Küsdünmü taleyin acısından
Zalımlar keçmədi qocalığından
Yıxıldın ucalığından
başı kəsik gözəl kötük
Gözəl kötük sızıldama göynəmə
nə baltalar nə bıçaqlar qalacaq
Ucalıqdan yıxılsan da qəm yemə –
sən yıxılan ucalıqlar qalacaq
Dünyanın Küləyi keçər
qarı yağışı keçər
Qatarqatar quşu keçər
Daş atarlar daşı keçər
sən yıxılan ucalıqdan
Ümidli gözlər dikilər
Körpə ağaclar yekələr
Yekələr qalxar dikələr
sən yıxılan ucalığa
Məndən sənə salam olsun
başı kəsik gözəl kötük
Balam olsa balan olsun
başı kəsik gözəl kötük
Əyilim köksünə başımı qoyum
gecələr laylamı çalasan mənim
Böyründə bir evin daşını qoyum
evimin dirəyi olasan mənim
Gözəl kötük
yaraların köz bağlasın sağalsın
Bu dünyada nə baltalar
nə bıçaqlar qalacaq
Ucalıqdan yıxılsan da
yenə canın sağ olsun
Bu dünyada
sən yıxılan ucalıqlar qalacaq

YIXILIRAM

Rayner Mariya Rilkeyə

Yıxılıram yıxılıram
özümdən yıxılıram
Qəlbimdəki səbirdən
dözümdən yıxılıram
Sığınmağa bir bucaq yox
Yıxılmağa qucaq yox 
yıxılıram yıxılıram
Bu dünyanı tanrı özü
saxlar məndən yuxarıda
Bu dünyaya ağlar gözüm 
ağlar məndən yuxarıda
Gözüm yaşı
“damcıdamcı ”
damcılayar başıma
Gözümdən yıxıldım Allah
gözüm yaşından yıxıldım
Hər şeyin başı sözdü
sözün başından yıxıldım
Yıxılıram
yıxılıram
Başımın üstə hər gecə
ulayır tənha yalquzaq
Göydə ulduzlar hər gecə
dünənkindən daha uzaq 
yıxılıram yıxılıram

BULUD

Ürəyimin qəmini
Gözlərimin nəmini
Qardaşımın toyunda
buğumbuğum buğlanan
Plovun dəmini çəkib canına
başımın üstündən bir bulud keçir
Anam bulud canım bulud
Səni gördüm bağrımın başı göynədi
Gözümün yaşı göynədi
Evimin divarıdaşı göynədi 
al bu daşdivarın əlindən məni
qurtar məni apar məni özünnən
Anam bulud anamdan artıq bulud
Telləri qıvrım bulud
Yanaqları batıq bulud 
məni yəqin sən doğmusan
mən sənin oğlunam yəqin
Mən bulud oğluyam bulud balası
 Bulud qırığıyam bulud parası
buludnan doluyam başdanayağa 
Çölüm bulud içim bulud
Köksümdə ürəyim 
bulud
Əynimdə pencəyim köynəyim 
bulud
Alnımda saçım 
bulud
Buludbulud saçlarımdan
daha bir şey qalmadı
Bu alnım qırışını gizlətməyə
Məni istətməyə əzizlətməyə
daha bir şey qalmadı 
Anam bulud bacım bulud
qurtar məni apar məni özünnən
Anam bulud
Dərdimdən gözləri sulanan bulud
Özünü yaddan çıxarıb
Bütün göy üzünü yaddan çıxarıb
bayaqdan başıma dolanan bulud 
Səni görən kimi qanım qaynadı
köpükləndidaşdı damarlarımdan
Başımın üstündən tez keç amandı
Qoyma qanım qaynadı
Qoyma qanım buxarlandı
uçdu damarlarımdan
Qalmadı qanım qalmadı
Yarıcanım qalmadı
tez keç anam bulud öldürmə məni
Ürəyimin qəmini
Gözlərimin nəmini
Qardaşımın toyunda
buğumbuğum buğlanan
Plovun dəmini çəkib canına
başımın üstündən bir bulud keçir
Sağlıqla get gedən bulud
Gedib gedib gözümdən itən bulud
Bir də bu yerlərə gəlsən gəlməsən
Boylanıban məni görsən görməsən
qəm eləmə ağlamaqdan daşın get
qoşunqoşun buludlara qoşul get
Mənlimənsiz dünya həmin dünyadı
bu dünyanın bu duruşu sağ olsun
yerdə daşı göydə quşu sağ olsun
Quşların qanadları
Yelpikləsin buludları
Göy üzünün buludları
qoşunqoşun sağ olsun
Anam bulud
sən də sağ ol buludların içində
Yağışın sağ olsun
başın sağ olsun

QOCALIQ

Tənhalıq başlayır burdan o yana
keçdikcə keçilməz atam balası
Ayları illəri tutsan boyuna
Çayları çölləri tutsan boyuna
ölçdükcə ölçülməz atam balası
Daha çoxlarıyla aram sərinlər
çoxları boyuma sevinməz daha
23 yaşımda məni sevənlər
33 yaşımda sevəmməz daha
Mən axı nə Çöləmnə Yolnə Küçə
Mən axı hamının ola bilmərəm
Məni sevənlərdən ötrü  ölüncə
23 yaşımda qala bilmərəm
Nə qədər sözlər var sözümdən cavan
daha çığırmağa nəfəsim gəlmir
Daha bu dünyada özümdən cavan
şeirlər yazmağa həvəsim gəlmir
Kiriyir yumşalır şeirlərim də
qocalır misralar sözlər mənimlə
Dostlar cavan qalır şeirlərimdən
qocalmaq istəmir dostlar mənimlə
İlahi qocalıq buymuş deməli
dostlardan səssizcə qırılır adam
Ömür bir bulantıq suymuş deməli
ömür azaldıqca durulur adam
İçiminçölümün yuyulur pası
sətirlər göyərir bu ağ varaqda
Nə çoxmuş ürəklə əlin arası
nə yaxşı ölmədim bu aralıqda
Sözlər ürəyimdən əlimə yetdi
bir azca soluxdusoldu nə olar
Bir azca şaxlığışuxluğu itdi
heç kəs qınamasın yoldu nə olar
Daha balta kəsməz ağlım kəsəni
dünyanın dadını bilirəm daha
Bu qoca dünyada hər nəfəsimi
ağacdan meyvətək dərirəm daha
Son nəfəs dünyada hər şeydən şirin
şair də qocalır ölür bilirəm
Sözündən qan iyi gələn şairin
ağzından süd iyi gəlir bilirəm
Bu dünya bir qaynar qazanmış demə
söndürməz odunu nə qar nə yağış
Dünyayla dalaşmaq asanmış demə
çətini dünyayla barışmağımış

BİR AZ UZUN ÇƏKDİ ÖMRÜM DEYƏSƏN

Bir az uzun çəkdi ömrüm deyəsən

deyəsən dostlar da darıxdı bir az
Məni yedirtməkdən yoruldu dünya
çörəyi yoruldu suyu yoruldu
Məni gəzdirməkdən bezdi yolları
gözümə baxmaqdan göyü yoruldu
İstəyənlər istəməkdən yoruldu
Pisləyənlər pisləməkdən yoruldu 
bir az uzun çəkdi ömrüm deyəsən
Yollar ayağımın altından qaçır
Deyirlər düş daha
bu boyda olmaz
Şairin iştahı bu boyda olmaz 
dostlar da birtəhər baxır üzümə
Nə qədər dostum var
şəhər dolusu
Çoxunun ürəyi qəhər dolusu
Qohumdan
qardaşdan
özgədən küsüb
Baxtından özündən güzgüdən küsüb
çoxu ağlamağa bəhanə gəzir
 Az qalıb az qalıb dözün deyirəm
dostlar dözün gedəcəyim gün çatar
Nəyə gücüm çatmasa da
qola qara bağlatmağa
dostları ağlatmağa
yəqin ki gücüm çatar 
Ancaq gücüm çatmır neyniyim axı
neyniyim axı mən yazıq 
gücüm çatmır bu dünyadan getməyə
Bu dünya Dərbənd qalası
Nə yolu nə yolağası
Qardaşım atam balası
gücüm çatmır bu dünyadan getməyə
Sarmaşıb qolqıçıma
yaşılyaşıl otları
Bombəz buludları basır başımdan 
Çayları su alır gözüm yaşından
iynəynən gor eşəeşə
dizimnən yer eşəeşə
Addatdım ömrümü otuz yaşından 
 gücüm çatmır bu dünyadan getməyə
Dalımca ağız əyənlər
Şairlərin ehsanını yeyənlər
Şair olan
cavan ölər  deyənlər
Mənim şair olmağa gücüm çatmır
Öldür məni ölməyə gücüm çatmır
gücüm çatmır bu dünyadan getməyə

ASTAR ÜZÜNƏ

Şalvarımı pencəyimi
çevirdim astar üzünə 

Güləgülə çıxdım dostlar üzünə
Şalvarım pencəyim təzə
Corabım əlcəyim təzə
Ömrümdən savayı hər şeyim təzə
Bu ömrün yiyəsinə
qız gəlməz atam balası
Ömrümü çevirdim astar üzünə
Gündüzünü gecəsinə
Gecəsini gündüzünə
çevirdim
Tanrının cibitək
bu göy üzündə
Buludların dolubboşalmağı var
Qardaş məclisində
dost məclisində
Gözlərimin yersiz yaşarmağı var 
Gözlərimi
çevirdim astar üzünə
Ürəyimi gördüm içimi gördüm
Ürəyimin əsl yükü
sevinc imiş sən demə
Kədərimin əsl kökü
sevinc imiş sən demə
Kədərimi
çevirdim astar üzünə
Sevincimi gördüm
İndən belə ağlayan
kişi deyil  dedim  qardaş
Ağlamaq
kişi işi deyil  dedim
Bir yalan gülüşlə örtdüm üzümü
gizləndim üzümün astar üzündə
Neçə dost üzünə sürtdüm üzümü
qaldi gözüm yaşı dostlar üzündə
Çox dedim ölərəm
qorxan olmadı
Çevrilib dalımca baxan olmadı
Getdim
o dünyaya dəydim qayıtdım
Getdim
qapısını döydüm qayıtdım
Güləgülə çıxdım dostlar üzünə
Dostları
çevirdim astar üzünə
Nə yaxşı ki düşmən çıxan olmadı

ADDIM

Bir gün olar
keçdiyinkeçmədiyin
bütün yollar sıxılar
yığılar bir addıma
Əlin də ayağın da
Çiynin də kürəyin də
 Beynin də ürəyin də
Hirsindən səbrinəcən
Beşiyindən qəbrinəcən 
bu dünyada sən adlanan nə varsa
sıxılar yığılar bir addıma
Onda bilərsən ki bu dünya nədi
acıdı dadlıdı onda bilərsən
Bu dünyada «Allah» deyilənin də
boyu bir addımdı onda bilərsən
Onda gözlərinə heç nə görünməz
atandan
anandan
balandan belə
Yüz təlxək oynaya üzün güləmməz
qaçmaz dodaqların yalandan belə
Qaçarsan yanından adamların da
çəkilərsən tənhalığa təkliyə
Qanın qatılaşar damarlarında
damarların sümük kimi bərkiyər
Sıxılarsan yığılarsan yay kimi
sıxılarsan çəkilərsən özünə  
çəkilərsən özündən də o yana
Evindəneşiyindən
Dünənindən keçmişindən
Bələyindən beşiyindən
Lap ananın bətnindən də o yana
– Lap atandan babandan da o yana
Lap elindən obandan da o yana
Bu dünyanın ayına
ulduzunacan

Lap Allahın özünəcən
sıxılarsan çəkilərsən özünə 
Güc verərsən ayağına dizinə
ancaq yenə gücün çatmaz 
bir addımı atmağa
Onda bilərsən ki bu dünya nədi
acıdı dadlıdı onda bilərsən
Bu dünyada «Allah» deyilənin də
boyu bir addımdı onda bilərsən
Bir addımın qabağında
diz çöküb
Hönkürhönkür ağlayarsan ölərsən

QƏDRİMİ BİLMƏDİ BU ADAM MƏNİM

Bilmirəm hayandan tapdı ömrümü
Bir dəli at kimi çapdı ömrümü
Dağlaradaşlara çırpdı ömrümü
Qədrimi bilmədi bu adam mənim 
ilahi al məni bunun əlindən
Kaş mənim ömrümü bu yer üzündə
Bir özgə adama tuş eləyəydin
Lap məni adam yox quş eləyəydin
Lap belə bir qara daş eləyəydin
Məni bu adama sən necə qıydın 
ilahi al məni bunun əlindən
Al məni ver məni özgələrə ver
Qırıq aynalara güzgülərə ver
Bölünüm yüz tikə min tikə olum
bu adam üzümə baxa bilməsin
Məni aynaların qırıqlarından
toplaya bilməsin yığa bilməsin
Bölünsəm dərdim də bölündü bəlkə
hər dərdim yüz tikə min tikə oldu
Bir dərdim qalmadı özümdən yekə
bütün dərdlərimdən mən yekə oldum
Bu yerin üstündə göyün altında
bölünsəm hər tikəm bir yana düşsə
Haçansa kefinin xoş saatında
ilahi təzədən yadına düşsəm
Təzədən toplasan qırıqlarımı
Sınıq əllərimi ayaqlarımı
Ağzımı burnumu qulaqlarımı
İlahi təzədən calasan məni
dünyanın ən gözəl güzgüsü ollam
Təzədən dünyaya yollasan məni
bu adam olmaram özgəsi ollam 
ilahi al məni bunun əlindən

KİM BİLİR

İnsan insandı qardaş heyvan heyvandı
arvad nə kişi nə
it nə pişik nə
İnsan insandı qardaş heyvan heyvandı
seviləni də söyüləni də
sağılanı da yeyiləni də
bir də balıqlar var
bir də ki quşlar
Mən insan olmasaydım
yəqin ki quş olardım
Lap it də olsaydım
elə bilərdim quşam
qanadım hələ çıxmayıb
Bir də ki
Kim bilir atam balası
Bəlkə doğrudan da it elə quşdu
qanadları içində
Bəlkə doğrudan da it elə quşdu
ancaq itin beyni quş beyni deyil
torpaqdan ayrılıb
uçmağı gəlmir
göy üzündə qanad açmağı gəlmir
Bu dünya özü də bir ətcə quşdu
körpəcə yumruca quşdu bu dünya
Arvadlıkişili itlipişikli
bir gün görəcəksən uçdu bu dünya
Uçub getdi
ötüb keçdi quşları
Çığrışaçığrışa uçacaq quşlar
dünyamızın dalınca
Qanadları yorulunca
qırılınca uçacaq
Ölüncə
uçacaq quşlar
dünyamızın dalınca
Ölüölü quşlar töküləcək
göy üzünün boşluğuna
Aşağıda aşağıda
uzaquzaq özgəözgə dünyaların
qumluğuna daşlığına
ölüölü quşlar töküləcək
qarışıb itəcək quşlar
daşların arasında
Özgəözgə dünyaların adamları
daş yerinə
Ölüölü quşları
atacaqlar birbirinə
 Ayıran olmayacaq
quş hansıdı
daş hansı
Bir də ki
kim bilir atam balası
"Bəlkə elə bizim dünyamızın da
çınqılları daşları
Uçub gedən dünyaların
ölü düşən quşlarıdı quşları

GÖY ÜZÜ DAŞ SAXLAMAZ

Durub göy üzünə daş atan oğlan
göy üzü daş saxlamaz
Oğul belə baş saxlamaz atam balası
Kim qırxıb başını
salıb bu kökə
Şalvarın pencəyin özündən yekə
Baxırsan göy üzü gözündən yekə 
durub göy üzünə daş atan oğlan
Hələ ki başınagözünə qıymaz
atdığın daşları saxlar göy üzü
Atdığın daşları tutub əlində
səni illər boyu yoxlar göy üzü
Qırxıq başın tüklənincə
O dumduru gözlərin
bulanınca çirklənincə
atdığın daşları saxlar göy üzü
Yediyindən yeyərsən
Geydiyindən geyərsən
böyüyərsən böyüyərsən atam balası
Gözlərin böyüyər sən böyüdükcə
gözündə yaş böyüyər
Əllərin böyüyər sən böyüdükcə
göy üzündə
atdığın daş böyüyər
Bax gülsə üzünə bu yer üzündə
ölümün ləngiyib gecikə bilsə
O daşdan özünə bu yer üzündə
hasar çəkə bilsən
ev tikə bilsən
Bir göy qurşağıtək ömrün uzansa
baxtına hər cürə rəngdən düşəcək
Bir gün bu dünyada qəbrin qazılsa
 bəlkə də başdaşın göydən düşəcək
Durub göy üzünə daş atan oğlan
göy üzü daş saxlamaz

İLAN BALASI

Böyüyür bu körpə ilan balası
gah o başa gah bu başa sürünür
Sevinir udduğu havaya suya
torpağa sevinir daşa sevinir
Bir sevgi həvəsi dolur canına
Gecələr gözünün itir yuxusu
Çiçəyin qoxusu
otun qoxusu
Küləyin nəfəsi dolur canına
Özündən xəbərsiz
səssizsəmirsiz
Zəhərə çevrilir canında hər şey
Bu ilan balası bir vaxt
canında
Gizlənən zəhərdən xəbər tutacaq
Bəlkə qarğıyacaq
baxtını onda
Bəlkə boğazını
qəhər tutacaq
Ağlama ağlama ilan balası
Baxtını qarğıma ilan balası
Bu da bir ömürdü
dözəsən gərək
Beləymiş taleyin əmri buyruğu
Döşünün altında 
sevən bir ürək
Dişinin altında 
zəhər tuluğu
Görənlər çığırar:
İlan var ilan
Qovduqca qovarlar səni dünyada
 Hər yandan kəsilər
yolunyolağan
Tək bircə yol qalar sənə dünyada
Başından

quyruğunacan
Zəhərli dişindən
 quyruğunacan
Tək bircə yol qalar 
o yol özünsən
Özün öz yolunsan ilan balası
Özün bu dünyada
öz əzizinsən
Özün öz balansan ilan balası
Hara qaçacaqsan
göz qabağından 
Bu zalım dünyayla neyləyəcəksən "
Yüz yol çıxacaqsan
öz qabığından
Özündən ayrıla bilməyəcəksən
Öyrən
yavaşyavaş özünə öyrən
Dünyanın hər cürə üzünə
öyrən
Barış canındakı zəhərli dərdlə
iyrənmə özündən ilan balası
Bəlkə də ən acı həqiqət elə
sənsən yer üzündə ilan balası
Sənsən haqqın yolu bu yer üzündə
tanrı özü seçib bu yolu bəlkə
Yüz cür sifətiylə yüz cür üzüylə
dünya səndən keçib durulur bəlkə

ÇİÇƏKLƏR DOĞULUR BU YAZ GECƏSİ

Çiçəklər doğulur bu yaz gecəsi
bu yaz gecəsində sevməyə nə var
Dərsəm güllərini bu gələn yazın
Sallanıb yellənsəm budaqlarından
Eşitsəm adımı sevən bir qızın
Hələ öpülməmiş dodaqlarından 
bu yaz gecəsində ölməyə nə var
 Çiçəklər doğulur bu yaz gecəsi
uzaq xəstəxana otaqlarında
Başını dibçəkdən uzadıb baxır
yatan xəstələrin hər birisinə
Hələ qorxaq ətri utancaq ətri
qarışır otağın yad iyisinə
 dərman iyisinə yod iyisinə
Çiçəklər doğulur bu yaz gecəsi
çiçəklər açılır güllə səsinə
Güllə açılır
Ağağ köynəklərin yaxalığında
Sağsağ ürəklərin yaxınlığında
güllər açılır
Güllələr açılır güllər açılır
çiçəklər açılır bu yaz gecəsi
Çiçəklər doğulur bu yaz gecəsi
Parisdə
Təbrizdə
həyətimizdə
Bu yaz gecəsində çiçəkləyəcək
bəlkə dərdimiz də həsrətimiz də
Çıxacaq yollara çiçəkli qızlar
Nə baxmağa güc var nə göz yummağa
Nə çiçək verməyə bir kimsəmiz var
Nə bir kimsəmiz var çiçək ummağa
Dərsəm güllərini bu gələn yazın
Sallanıb yellənsəm budaqlarından
Eşitsəm adımı sevən bir qızın
Hələ öpülməmiş dodaqlarından 
bu yaz gecəsində ölməyə nə var

HƏSRƏT

Bir torpaq parçası qaçar dalımca
elə bil boyuma biçilib mənim
Qopub kəndimizin ay işığıyla
qurbağa səsi dolu
axşamlarından
Qopub evlərindən adamlarından
bir torpaq parçası qaçar dalımca
Qatarda maşında
Ürəyi bulanan Bənövşə nənəm
Şəhərə gəlməyə
məni görməyə
Könlü qubarlanan Bənövşə nənəm
 bir parça torpağın düşər dalınca
yüyürər yüyürər çatammaz ancaq
Bir torpaq parçası azar şəhərdə
Məni axtarmaqdan
bezər şəhərdə
İşıqlı reklamlar deşər gözünü
Ağlamaq istəyər
ağlaya bilməz
Axırda özünü saxlaya bilməz
Geniş küçələrin
Gümüş asfaltına atar özünü
Təkərlər altına atar özünü
Bir torpaq parçası qaçar dalımca 
kaş gəlib tapaydı bu gündən məni
Bu şəhər içində
ayrı qoymayaydı özündən məni
Gecələr o torpaq parçası üstə
Bir ağac əkəydim
bir ev tikəydim
Gəlin gətirəydim öz kəndimizdən

AĞLAMA BƏNÖVŞƏ NƏNƏ

Ağlama Bənövşə nənə
Axı nə var ağlamalı
Sovqat yolla beş nəvənə
Düyünçəli bağlamalı
  Kim gözlədi kim unutdu
Kim bu dərdi xəbər aldı
Oğulları dava uddu
Nəvələri şəhər aldı
Ağ saçları dərd eləmə
Yaşılyaşıl otlar varsa
Göyü tutub dövrələmə
=  “Ağlayan buludlar varsa 
ağlama Bənövşə nənə
Yazırsan gözüm yoldadı
Yazırsan boynum bükülü
Ot biçən əllər hardadı
Otlar saralır tökülür
Məktub yazmağa vaxt hanı
Hərdən özün yoxla bizi
Saralıbsolan otların
Qarğışından saxla bizi 
ağlama Bənövşə nənə
Qov başından fikirləri
Fikirdən beyin fırlanır
Qatarların təkərləri
Dünyadan yeyin fırlanır
Nə yaxında nə uzaqda
Elə bil ki biçindəyik
Hələ cadamə olmasaq da
Qorxma adam içindəyik 
ağlama Bənövşə nənə

ŞƏHƏRİN İŞIQLARI

Bu şəhərin işıqları
Mənə isinişir bacım
Gözlərimdən keçibkeçib
Ürəyimə düşür bacım
İşıq düşür üstbaşıma
Üstümbaşım işıqlanır
İşıq düşür göz yaşıma
Gözüm yaşı işıqlanır
İşıq düşür günlərə də
Aylara da illərə də
Bir az məndən irəlidə
Otuz yaşım işıqlanır
Uzaqlaşır uzaqlaşır
Kəndimizin qaranlığı

Bir az da qaranlıqlaşır
Kəndimizin qaranlığı
Ah çəkirəm ahım gedir
Varım gedir yoxum gedir
Gecələri yuxum gedir
O kəndin qaranlığına

Təzə don alım əyninə
Təzə şal salım çiyninə
Hara gedirsən ay nənə
 Ökəndin qaranlığına
Kəsdilər yenə bitdiniz
Günümü yaşıl etdiniz
Ağaclar hara getdiniz
 О Kəndin qaranlığına
Bu şəhərin işıqları
Yerimdən qopardı məni
Aman qoymayın qoymayın
İşıqlar apardı məni
Ha dözdüm dura bilmədim
Bu dərdi yora bilmədim
Daş atıb qıra bilmədim
Şəhərin işıqlarını
Barışdım axır barışdım
Dərdimi açdım danışdım
Qarışdım mən də qarışdım
Şəhərin işıqlarına
İşıqlandım işıqlandım
Kiməm bilinmirəm daha
İşıqlandım işıqlandım
Baxın görünmürəm daha

DÜNYA MƏNDƏN KİMLƏR KEÇDİ

Aylar keçdi günlər keçdi
Dünya məndən kimlər keçdi
Keçdi kifirigöyçəyi
Keçdi hündürüalçağı
İçimdə qartmaq bağladı
Ayaqlarımın palçığı
Bağrım başı tapdaqtapdaq
məndən betər yol qalmadı
Dar günümə saxlamağa
Qısılıb ağlamağa
içimdə salamat bir yer qalmadı
Aylar keçdi günlər keçdi
Dünya məndən kimlər keçdi
Neçələri ayaq üstə
yuxlayayuxlaya keçdi –
yuxusu qaldı canımda
Neçələri astaasta
ağlayaağlaya keçdi 
göz yaşının duzu qaldı canımda
Gecələr küçələr boyu
gəzən qızlar gendən keçdi
O gecələr o küçələr
hamısı məndən keçdi 
Gecələrin ulduzu
küçələrin tozu qaldı canımda
Aylar keçdi günlər keçdi
Dünya məndən kimlər keçdi
Görən hardan gəlirdilər

Deyirdilər gülürdülər
Məni görüb yüyürdülər
qalan qaldı keçən keçdi
Mən görəndə diriydilər
bu tabutlar haçan keçdi
Bəs bu kimdi görən Allah
gündüz bilməz gecə bilməz
Məndən özgə yol tanımaz
məndən özgə küçə bilməz
Keçər bağrımın başını
ağrıdaağrıda keçər
Keçər gözümün yaşını
axıdaaxıda keçər
İçimdə çapar atını
İçimdə tapar suyunu
İçimdə tapar otunu
İçimiiçalatımı
dağıdadağıda keçər 
Otuz ildi keçər məndən
keçər keçər keçə bilməz
Dayan dincəl atam oğlu
daha gecdi deyəsən
Sən keçincə atam oğlu
ömrüm keçdi deyəsən
Mən də keçdim yer üzündən
elə bil ki bir iynənin
gözündən keçdim  getdim
Mən də keçdim özümdən
özümdən keçdimgetdim

ÖZÜNƏ QAYIDIR HƏR ŞEY ÖZÜNƏ

Özünə qayıdır hər şey özünə
gözümə qayıdır göz yaşlarım da
Qısır nəfəsini quşlar böcəklər
Günəş
istisini çəkir içinə
Küləklər hirsini çəkir içinə
Ətrini içinə çəkir çiçəklər
Özünə qayıdır hər şey özünə
Qoy ana başımı qoyum dizinə
mən də qayıtmışam
Hardan qayıtmışam
hardaydım ana
= Mən niyə getmişdim niyə qayıtdım
Bəlkə də yatmışdın səni oyatdım
Bəlkə oyatmağa dəyməzdi ana
 Yatmağa dəyməzdi bəlkə ay oğul
 Bəlkə qayıtmağa dəyməzdi ana
 Getməyə dəyməzdi bəlkə ay oğul
Bütün bu yolların sonunda nə var 
bilirdinsə ana
Bütün bu yollar
dolanıbdolanıb axırda yenə "
Sənin yanına
gəlirdisə ana
Sən məni yanından niyə buraxdın

ÖRTÜLDÜM QAPI KİMİ

Bu dünyanın üzünə
örtüldüm qapı kimi
Gecəsinə gündüzünə
Nəğməsinə sözünə
Qızların ala gözünə
örtüldüm qapı kimi
Anam daha məndən nigaran olma
Əlim cibimdədi ağlım başımda
Dörd yandan dərd gəlsə ölərəm amma
Kimsə xəbər tutmaz gözüm yaşından
Kiridim anam kiridim
Kiridim tamam kiridim
Bu qıfılım bu kilidim
örtüldüm qapı kimi "
Yoldan ötən bu qapıda ləngimə
qurdalanıb eşələnmə cibində
Bu qapıya düşən açar tapılmaz
balıq qarnındadı dərya dibində
Dəryalara baş vurası halım yox
Balıqlara yem olası halım yox
Bir qapıyam damım yox divarım yox
yoldan ötən bu qapıda ləngimə
Qapılar vardı ki
yerə diz qoyub
Qıfılına kilidinə üz qoyub
 Öpmək istəyirdim öpə bilmədim
Qapılar vardı ki
qıcıb dişimi
Yumruğumu təpiyimi başımı
Çırpmaq istəyirdim çırpa bilmədim
Kiridim anam kiridim “
Kiridim tamam kiridim
Bu qıfilım bu kilidim
örtüldüm qapı kimi

BƏTNİNDƏ KÖRPƏMİ GƏZDİRƏN QADIN

Hələ dünənəcən sənin balandım
bir dəcəl dəlisov oğuldum ana
Gündüzdən gecədən
çöldən küçədən
Düşmən tənəsindən
dost gileyindən
Neçə qız gözündən qız ürəyindən
sivrildim sıyrıldım soğruldum ana
Təzədən qayıtdım öz əvvəlimə 
bir qadın bətninə yığıldım ana 
bətnində körpəmi gəzdirən qadın
Bulanıq gözlərim duruldu birdən
birdən ürəyimin dibi göründü
Dünyanın yolları qırıldı birdən
boynumda taleyin ipi göründü
Ömrümü qab kimi saldım əlimdən
çox sınmayan şeylər sınası oldu
Bütün yollarımı aldın əlimdən
bütün yollarımın sonu sən oldun 
bətnində körpəmi gəzdirən qadın
Bətnində körpəmi gəzdirən qadın
başımı dizinə qoyub ağlaram
Bu ötən ömrümün günahlarını
gözümün yaşıyla yuyub ağlaram
Ürəyim min yerdən min bir dərd çəkib
dərdimiqəmimi boğa biləydin
Bu ötən ömrümün üstən xətt çəkib
kaş məni təzədən doğa biləydin 
bətnində körpəmi gəzdirən qadın
Bəlkə başqa adam olardım onda
bu dərdi özümdən qova bilərdim
Bəlkə sevinərdim gülərdim onda
bəlkə lap səni də sevə bilərdim
Bu yol var
uzanar ölümə kimi
O yol səbrimdi mənim
Bətnində körpəmi gəzdirən qadın
Bətnin qəbrimdi mənim

KÖLGƏ

Sənin kölgən düşür burda hər şeyə
Bu evəeşiyə
yorğandöşəyə

Körpəm mışılmışıl yatan beşiyə
sənin kölgən düşür gecəbəgündüz
Kölgən düşür "
qadınımın üzünə
Gizlədir üzünün eyiblərini"
Ağac kölgəsinə
daş kölgəsinə
Maşın kölgəsinə quş kölgəsinə
ilişir dolaşır qarışır kölgən
Bütün kölgələri çəkib canına
təzədən canıma daraşır kölgən
Görəsən bir azca səni unudub
birtəhər başımı qatarammı heç
Görəsən kölgənin ucundan tutub
gəlsəm gəlsəm sənə çatarammı heç
Bəlkə ən dözümlü kölgədi kölgən
qırılan cırılan sökülən deyil
Tanrı kölgəsidi bəlkə də kölgən
ölüncə üstümdən çəkilən deyil
Gecələr kölgənlə üstümü örtüb
yuxlaya biləydim bu dünyada kaş
Kölgənə üzümügözümü sürtüb
ağlaya biləydim bu dünyada kaş
Ağlaya bilmirəm
yağır yağışqar
Çöldə kölgən qalır yağışqar altda
Keçir kölgən üstən
ağır maşınlar
Kölgən tapdalanır
ayaqlar altda
Kölgən dirsəklənib daşatorpağa
dikəlmək istəyir qalxmaq istəyir
Dayanıb mənimlə qabaqqabağa
gözümün içinə baxmaq istəyir
Teztez bu şəhərdə aldanır gözüm
 sən donda görükür gözümə qızlar
Bəlkə parçaparça doğrayıbkəsib
kölgəndən don tikib özünə qızlar
Kölgənə nə qədər əllər uzanır
o küncəbu küncə qısılır kölgən
Aylar ötüb keçir illər uzanır
günbəgün gödəlir qısalır kölgən
Kölgən qısaldıqca
uzaqlaşırsan
Bəlkə də hardasa çılpaqlaşırsan
Beləcə sən məndən mən səndən uzaq
ölüncə yaşarıq təktək
dünyada
Hələ bircə qarış kölgən qalıbsa
mən qərib deyiləm demək dünyada
Bir gün sən hardasa dildil ötəndə
son sözüm kölgənə yazılar sənin
Kaş ki vaxt bitəndə əcəl yetəndə
qəbrimi kölgəndə qazalar sənin

BU GÜZGÜYƏ BİR VAXT QOŞA BAXARDIQ

Bu güzgüyə bir vaxt qoşa baxardıq 
bu güzgüdə yerin indi boş qalıb
Bəlkə səndən bu güzgünün canında
dodaq qalıb kirpik qalıb qaş qalıb
Göz yaşların canındadı bəlkə də
damladamla əriyəcək bu güzgü
Bir gün sənin ayağınla dünyada
ayaq açıb yeriyəcək bu güzgü
Bəlkə səni axtaracaq gəzəcək
milyonmilyon adamların içində
 Görən kimi tanıyacaq üzünü
ən qaranlıq axşamların içində
Qaçacaqsan bu güzgünün əlindən
Dönəcəksən o döngəyə bu tinə
Adamları maşınları evləri
Atacaqsan bu güzgünün cənginə
Yenə yenə doymayacaq bu güzgü
bir şəhəri udub udub gələcək
Səni gözdən qoymayacaq bu güzgü
yerigöyü tutub tutub gələcək
Sən qaçdıqca yellənəcək saçların
Bu güzgüyə pay düşəcək saçından
İpək donun yelləndikcə
güzgüyə
Pay düşəcək ətəyinin ucundan
Qaçıbqaçıb özünü yoracaqsan
Qəfil birdən görəcəksən o daşı
Bu güzgünü daş atıb qıracaqsan
Bu güzgüdən dağılacaq göz yaşın
Hər tikəsi qayıq təki üzəcək 
dörd tərəfi göz yaşınla dolunca
Bu güzgünün bəlkə hər tikəsindən
dodaqların çığıracaq dalınca
Bu da belə bir nağıldı yalandan
Sən ki yoxsan getdiyin o gedəndi
Bu güzgü də yerindədi yerində 
Bu güzgü də yenə sağdı bütövdü
Sınan güzgü axı bir də calanmaz 
bəlkə tanrı özü görüb bu işi
Bu güzgünün hər tikəsi bəlkə də
damladamla göz yaşınla bitişib
Bəlkə səndən bu güzgünün canında
dodaq qalıb kirpik qalıb qaş qalıb
Göz yaşların canındadı hələ də
göz yaşların qurumayıb yaş qalıb
Bu güzgüdən gəlib keçir xanımlar
Özlərinə baxıbbaxıb keçirlər
Dodağından dodaqları rəng alır
Kirpiyindən kirpik taxıb keçirlər
Göz yaşınla dolur dolur gözləri
Baxır yerə baxır göyə ağlayır
Bu nə dərddi  heç bilmirlər özləri
Heç birisi bilmir niyə ağlayır

KÖHNƏ MƏKTUBLAR

Xəbər gələr daha ömrün qışından
Soyuyarsan 
saçlarına qar düşər

Ancaq köhnə kitabların içindən
Hərdənhərdən
köhnə məktublar düşər
Əyilərsən götürərsən gizlicə
boylanarsan 
arvaduşaq görməsin
Çəkilərsən otağın bir küncünə
gizligizli oxuyarsan hər sözü
Bu nə sevgi məktubudu ilahi
indiyəcən ağrıyır hər sözü də
Yazan qızın nəydi adı ilahi
Yaddan çıxıb sifəti də üzü də
Oxuduqca lal sətirlər səslənər
Yavaşyavaş səsi düşər yadına
Bir hərfdən  qaşı düşər yadına
Bir hərfdən  gözü düşər yadına
O gözlərdən yadigartək varaqda
Göz yaşının ləkəsini görərsən
Birdən donu xışıldayar otaqda
Pəncərədə kölgəsini görərsən
Diksinərsən boylanarsan qapıya
o kölgəni arvaduşaq gördümü
Tez məktubu atarsan külqabı
yayandırarsan hər sözünü sətrini
Sözlər yanar  kağızı da yandırar
Sözlər yanar  o qızı da yandırar
Sözlər qaçar o alovun içindən
Sən baxdıqca basar səni soyuq tər
Sırasıra qara qarışqalartək
 Qaçıb gedər qaraqara hərflər
Təkcə o qız qaça bilməz bu oddan
Bir quş olub uça bilməz bu oddan
O qız yanar o alovun içində
Göyə qalxar o alovun dilləri
O alovun dillərinə sarmaşıb
Yanar yanar uzunuzun telləri
Yanar bir vaxt saçlarını oxşayan
Uzunuzun barmaqları əlləri
O qız yanar 
ərşə çıxar tüstüsü
Kağız yanar 
külqabıda küllənər
Qəfil birdən
külqabının içindən
Yerə düşüb bir üzük diyirlənər
Lap özünü itirərsən  baxarsan
O üzüyü götürərsən  baxarsan
Bu üzüyü axı harda görmüsən
Bu üzüyü görməmisən bəlkə heç
Sən o qıza haçan üzük vermisən
Ona üzük verməmisən bəlkə heç
Arvadın da qəfil girər qapıdan:
 Əlindəki nədi  deyər
 Üzükdü
 Oüzüyü nə yaxşı ki tapmısan
neçə vaxtdı itirmişdim gəzirdim
Sonra gələr səndən alar üzüyü:
 Bunun rəngi niyə belə qaralıb
Barmağına güclə salar üzüyü:
– Elə bil ki bir balaca daralıb
Külqabıdan tüstü qalxar hələ də
o məktubun külü hələ işarar
Maddımmaddım durub baxar arvadın
o tüstüdən bir cüt gözü yaşarar
 Heç olmasa pəncərəni aç  deyər 
burda necə oturmusan sən necə
Bu nə yanıq qoxusudu ilahi
elə bil ki adam yanıb indicə

AYRILIQ

Yenə bu şəhərdə üzüzə gəldik
Neyləyək ayrıca şəhərimiz yox
Bəlkə də biz xoşbxt ola bilərdik
Bəlkə də xoşbəxtik
xəbərimiz yox
Aradan nə qədər il keçib görən 
Tanıya bilmədim
məni bağışla
Mən elə bilirdim sənsiz ölərəm
Mən sənsiz ölmədim
məni bağışla
Ölmədimə deyirəm
nə bilim axı 
Bəlkə də mən sənsiz ölmüşəm elə
Qəbirsizkəfənsiz
ölmüşəm elə
Bəlkə də biz onda ayrılmasaydıq
Nə mən indikiydim
nə sən indiki 
Ayrıldıq şeytanı güldürdük onda
Bu ilin
bu ayın
bu günündəki
Elə bu küçənin bu tinindəki
məni də səni də öldürdük onda
Sağımızsolumuz adamla dolu
Qolqola kişilər qadınlar keçir
Özündən xəbərsiz
ömründə min yol
Özünü öldürən adamlar keçir
Keçir öz qanına batan adamlar
Bir də ki qan hanı
Qan axı yoxdu
Hamı günahkardı dünyada
amma
Dünyada heç kəsin günahı yoxdu
Bizsiz yazılmışdı bu tale bu baxt
Sapanddan atılan bir cüt daşıq biz
Bəlkə bu dünyada
onon beş il yox
Min il bundan qabaq ayrılmışıq biz
Halal yolumuzu dəyişib
nəsə
Çaşmışıq bir özgə yoldan getmişik
Bəlkə min il qabaq səhv düşüb nəsə
Minillik bir səhvə
qurban getmişik
Dəyişib yerini bəlkə qışbahar
Qarışıb dünyanın şəhəri kəndi
Bəlkə öz bətnində
ögey analar
Ögey balaları gəzdirir indi
Ömrüm başdanbaşa yalandı bəlkə
Taleyim başqaymış doğrudan elə
O yoldan ötən qız
anamdı bəlkə
Bəlkə də oğlumdu bu oğlan elə
Bu yalan ömrümdə
görən sən nəsən
Bəlkə heç sevgilim deyilsən mənim
Anamsan
bacımsan
nənəmsən
nəsən
Bircə Allah bilir nəyimsən mənim
Bizi kim addadar bu ayrılıqdan
Çatmaz dadımıza
nə yol nə körpü
Ölüsən
dirisən
hər nəsən
dayan
Dayan heç olmasa əlindən öpüm
Deyirsən: «Ölüyəm ölünü öpmə»
Əlimin içində
soyuyur əlin
Deyirsən: “Sən allah əlimi öpmə
əlimdən deyəsən qan iyi gəlir

BU EVİN KİŞİSİ

Əlini bağrının başına sıxıb
Dişini dişinə sıxıb
Dişlərinə qısılıb
yaşar bu evin kişisi
Haçandı haçandı haçandı Allah
Bu kişi bir dəcəl oğlandı Allah
Özgə bağa
oğurluğa girəndə
Bağ yiyəsi qəfil üstün alanda
Kal armudu
bərkbərk sıxıb əlində
Qısılıb qalardı çəpər dalında 
indi dişlərinə qısılıb qalıb
Beləcə yaşamaq düşüb boynuna
Bu evdi küçədi
xəbəri olmaz
Gündüzdü gecədi
xəbəri olmaz
Gecə qaranlığa gündüz işığa
Arvadauşağa qabaqaşığa
dişlərinin arasından boylanar
Dişlərinin arasından ah çəkər
ah çəkib yerinə girər gecələr
Hərdən yuxusunda şaqqanaq çəkər
hərdən yuxusunda gülər gecələr
Diksinib yuxudan qalxar arvadı
“O elə güldükcə qorxar arvadı
Oyadar
oyadar
oyada bilməz
Axırda hönkürüb ağlar arvadı
Ağlamaq səsinə açar gözünü
o yanabu yana baxar bu kişi
Özü də diksinər öz gülüşündən
dişini dişinə sıxar bu kişi
Yenə bütün rənglər sönər qaralar
solar dişlərinin o tərəfində
Bu dünyanın hər şeyi
Şəhəri küçəsi evi eşiyi
Arvadı uşağı iti pişiyi
qalar dişlərinin o tərəfində
Beləcə beləcə
hər gün hər gecə
Əlini bağrının başına sıxıb
Dişini dişinə sıxıb
Dişlərinə qısılıb
yaşar bu evin kişisi
Gündüzlər hamını sancar acılar
gecələr arabir gülər yuxuda
Bir gecə beləcə baxtı açılar
elə güləgülə ölər yuxuda

QARA PALTARLI QADIN

Kişilər bir olmur atam balası 
qorxağı var
igidi var
Amma hər kişinin öləndən sonra
qəbri üstə ağlayası
Bir qara paltarlı gözəl qadına
ümidi var
Sən öləndə
kim olacaq gözlərini bağlayan
Qardaşmı olacaq
Yadmı olacaq
Bu dünyada
bəlkə sənə ən çox ağlayan
Ən çox ağlatdığın qadın olacaq
Göz yaşları yuduqca baş daşını
Qəbrində qurcalanıb
deyəcəksən ilahi
İllər boyu ağlatdığım bu qadın
görən necə saxlayıb
bu qədər göz yaşını
Bircə kərənə saçını oxşamışam
 nə gözünü silmişəm
 Gözlərimə batır indi
 saçlarının hər dəni
 İllər boyu
 Bu qadına mən axı dərd vermişəmİ
 ndi görən niyə çəkir dərdimi
 Bu qadınbaş daşımı
 öpüb sığallamaqdansa 
 Yumruğuyla döysə döysə yaxşıdı
 Qəbrimin üstündə ağlamaqdansa
Məni söysə yaxşıdı
Yeri yeri qara paltarlı qadın
Kiri kiri qara paltarlı qadın
Bu qəbir də min qəbirdən biridi
baş daşımı bəsdi basdın bağrına
Bütün mənə ağlayanlar kiridi
sən də kiri qəbrim damır ağlama

NƏFƏS

Mənim bu dünyayla bir alverim var
aldığımverdiyim nəfəsdi nəfəs
Daha özgə bazar açan deyiləm
ölüncə bu alver mənə bəsdi bəs
Aldım nəfəsimi quş dimdiyindən
Ocaq tüstüsündən
çiçək iyindən
Üzümə çırpılan yağışaqara
küləklərə verdim öz nəfəsimi
Nəfəsim toxundu gül dodaqlara
aldı neçəneçə qız nəfəsimi
Canavar ağzından keçdi nəfəsim
 İlan boğazından keçdi nəfəsim
İlahi nə yaman əliaçıqsan
bir quru nəfəsi az bildin mənə
Yarpaqladı çiçəklədi nəfəsim
ilahi dil verdin söz verdin mənə
Sözlər nəfəsimi dərdi apardı
Sevinci apardı
dərdi apardı
Çiçəyi yarpağı sovulubgedən
bir ağac kimiyəm bu yer üzündə
Hələ ki qorxmuram son nəfəsimdən
hələ ki diriyəm bu yer üzündə
Amma uzaq deyil ölüm xəbərim
dünyanın havası çirklənir Allah
Dözmür bu havaya şair ciyəri
şairlər azalır tükənir Allah
Artır canımın da hirsiacığı
bir az çirk qarışır hər nəfəsimə
Yavaşyavaş dünyanın çirki çıxır
bu şeriməsözümə
İnsana heyvana hər nəyə desən
sən nəfəs vermisən axı ilahi
Qoyma bu dünyanın çirki deyəsən
sənin nəfəsinə çıxır ilahi
Sən göydə mən yerdə 
düşürük heydən
“Sən göydə mən yerdə –
tək qalmışıq tək
Son şair boğulub öləndə 
göydən
Ölü Allah düşəcək

ÖZÜMÜ SEVƏ BİLMİRƏM

Üzümə qırışlar düşür
üzümü sevə bilmirəm
Bilmirəm bu necə dərddi
özümü sevə bilmirəm
Haçan batdım günaha
kim məni qarğışladı
Yazdığım misralardan
deyəsən dərindi daha
alnımın qırışları
Yola saldım gedənləri 
gələnlərdən xəbər yox
Qabaqdan bir gecə gəlir
arxasında səhər yox –
Yatıb qaldım qapımızdan
ömür ötdü gün ötdü
İndən belə bircə qız da
ağlamaz məndən ötrü
Xəbərim yox çöldə nə var
Deyirlər ki payızdı
Dünya səndən doydum daha –
Gef acları doyuzdur
Hansı damdan gəlir Allah
o mollanın əzanı
Qoyma məni aparacaq
bu payızın xəzanı

Neçə dondandona düşdüm
bu sonuncu donumdu
Bu üz mənim son üzümdü
bu üz mənim sonumdu
Son nəfəsim dodağımdan uçanda
bu üz mənim
özgə əllə yuyulası üzümdü
Bir ilbeş il bundan sonra haçansa
tabutuma qoyulası üzümdü
Bu üz mənim son üzümdü
son günümün yiyəsi
Bu dünyadan gedən üzün
nə yaxşısı nə pisi
Bu qırışan üzümü
sevməyə də mənə güc ver ilahi
Bu sifətdə bu görkəmdə özümü “
sevməyə də mənə güc ver ilahi
İndən belə heç kəs məni sevməsə
yenə güc ver özümü sevə bilim
Ağac öz son yarpağını sevəntək
bu qırışan üzümü sevə bilim
Ölüm nədi
Hamının son vətəni
 Son yarpağı qoparan son küləkdi
Bu dünyada
sevgilərin çətini
Qocalıqda özümüzü sevməkdi

KİM DEYİR YUXUDA ÖLMƏK ASANDI

Deyirlər yuxuda ölmək asandı
Özün də bilmirsən necə ölürsən 
Səhər tezdən eşidirsən əzandı
Yuxudaca kirimişcə ölürsən
Bir göz qırpımında qurtulur canın
Ruhun bədənindən uçur quş kimi
Əlində qalmırsan dərdin dərmanın
Dərdə də salmırsan evdə heç kimi
Kim deyir yuxuda ölmək asandı
Kim bilir necədi yuxuda ölmək
Bəlkə də ən böyük dərddi əzabdı
Ən pis işgəncədi yuxuda ölmək
Bir göz qırpımında yuxuda bəlkə
İllərcə belində daş daşıyırsan
Nəfəsin kəsilir axırda bəlkə
Ömrünü daşlara bağışlayırsan
Bir göz qırpımında yuxuda bəlkə
Cəllad baltasıyla üzülür başın
Orda qızıl qanın axanda bəlkə
Yastığa süzülür burda göz yaşın
 Yuxuda ölməkdi
ən rahat əcəl
Bu da bir yalançı təsəllidimi
Görəsən yuxuda
səni boğan əl

Düşmən əlidimi dost əlidimi
Nədi bircə anda ömrə son qoyan
Beynə axıb sızan bir damla qandı
Kimdi qəbrin üstə ən bərk ağlayan
Bəlkə də yuxuda səni boğandı
Gecə qorxu çökər yuxumuza da
Tərpənər kiminsə qara kölgəsi
Bəlkə hasar çəkək yuxumuza da
Heç kəs yuxumuza girə bilməsin "
Bəlkə heç yatmayaq 
hər yatanın da
Əgər oyanmamaq qorxusu varsa
Bəlkə heç yatmayaq 
ömrün sonunda
Onsuz da bir əcəl yuxusu varsa "
Amma yuxun gəlir 
görürəm elə
Daha yavaşyavaş yumulur gözün
Yat sabah oyanmaq ümidi ilə
Yuxun şirin olsun 
uyu əzizim

LAL

Lap yuxudan duran kimi

yoruluram ilahi
Tüstü kimi duman kimi
lal oluram ilahi:
İyrənirəm
hər sözdən hər kəlmədən
Lap balamın oxuduğu
nəğmədən
Bir sözə də
daha dil bulamaq istəmirəm
Yalquzağa dönsəm də
ulamaq istəmirəm
Dadı qaçıb şerinsözün
daha məni dilləndirən sözüm yox
Adamlarla danışmağa həvəsim
Allahla da danışmağa üzüm yox
Ah çəkirəm gülür ahım
bu «ah» mənə inanmır
Deyəsən çoxdu günahım
Allah mənə inanmır
Kimkimə inanır axı
Adam dərddən ölsə də
Ağlar gözdən öpən çətin tapıla
Lap mələklər
göydən uçub gəlsə də
Bir ovuc dən səpən çətin tapıla
Mənim də bəxtimə bu vətən düşüb
havayı açılmır çiçəkləri də
Allahı yorulub taqətdən düşüb
bir az şorgözləşib mələkləri də
Susmuşam tərpənməz bu dil bu dodaq
mən daha lalam lal 
bu yer üzündə
Məni korlar görər dünyada ancaq
məni karlar qanar bu yer üzündə
Məni səndən özgə kim dindirər kim 
İlahi özümdən sənəcən lalam
Bir quş qanadında göndərəcəyin
bir təzə məzhəbə dinəcən lalam
Mənə torpaq dili daş dili öyrət
bəlkə öz qəbrimdə dillənə billəm
İlahi sən mənə quş dili öyrət
uçmağı özüm də öyrənə billəm

ÇIĞIRTI

Öz səsindən asılıb
cavanqoca çığırır
Ağıllısıdəlisi
toxuacı çığırır
Qəbirlərin
ağzını yırtayırta
Ölülər çığırır torpağın altda 
yoxsa torpaq çığırır
Çığırtımız gedib çatır Allaha
yuxuda səksənib Allah çığırır
Sən niyə susursan atam balası
sən nəyi gözləyirsən
Qulaqlar batıran bu çığırtıdan
səsini gizləyirsən
Bəlkə qorxursan ki səsin ilişər
səsin düyün düşər
bu çığırtıda
Birdən bu dolaşıq səs düyünündən
adam öz səsini ayıra bilməz
Hərdən pıçıltıyla yarayoldaşa
deyiləsi sözlər deyilə bilməz
Demə pıçıltıyla düşmən yıxılmaz
Demə pıçıltıyla qala alınmaz
Çığıraçığıra dua oxunmaz
Çığıraçığıra layla çalınmaz
Ay kimi gün kimi batıram indi
susan dodaqların pıçıltısına
Mən də öz səsimi qatıram indi
əsən yarpaqların xışıltısına
Çöldə kin bilməyən acıq bilməyən
quşların səsinə qatım səsimi
Füzulidən bəri üzü gülməyən
bu qərib səsimi yetim səsimi
Bir az əllərimlə üzümü örtüm
Nəfəsim ovcumda isinsin bir az
Bir son yarpaq kimi
dodaqlarımdan
Qopan pıçıltım da isinsin bir az
Nə çoxdu danışan
 Susum bu axşam
Qoy barı bir söz də sabaha qalsın
Bu ocaq alova çıxmasın tamam
Qoy barı bir köz də sabaha qalsın
Hamı çığırmaqdan doyanda bir gün
Batanda hamının səsi ilahi
Əlim yanayana gətirəcəyəm
Ovcumda o bircə sözü ilahi
Köz kimi közərən o pıçıltıdan
hamı öz səsini alışdıracaq
Onda birbirini dünyada bəlkə
hamı pıçıltıyla danışdıracaq
 О nə çığırtıydı  deyəcək hamı 
nə yaxşı eşidib kar olmamışıq
Nə yaxşı dilimiz söz tutur Allah
çığırıbçığırıb lal olmamışıq

KÖHNƏ SÖZLƏR

Kim nə miqdar olsa əhlin eylər ol miqdar sözəMFüzuli

Daş gərək bezməsin öz bərkliyindən
Bayquş da bezməsin
öz təkliyindən
 Tanrı özü yazıb yazılanları
ha pozmaq istəsən 
bir xeyri yoxdu
Demə: «Balıq deyil su ilanları»
sevin ki onların zəhəri yoxdu
Hamı söz çıxarır sözün içindən
şair öz sözündən bezməsin gərək
Demə: “Göz dünyanı görmək üçündü”
kor da öz gözündən bezməsin gərək
Bu köhnə sözlərə
kimdi o gülən
Hanı təzə sözün atam balası
Allah bu dünyadan
bezmirsə hələ
Bəndə niyə bezsin atam balası
Daha dil dəyməyən bir söz qalmayıb
Nə təzə dərdim var
nə təzə sözüm
Demə: «Yaşamağa həvəs qalmayıb»
Mənim ölməyə də
yoxdu həvəsim
Çoxları bəyənmir yemir sözümü
nə çıxar un kimi söz ələməkdən
Burdan yamayırsan ordan süzülür
əl çək bu dünyanı təzələməkdən
Bu köhnə dünyadı eləbeləcə
gördüyün kimidi özgə cür deyil
Hamı öz ömrünü alıbverəcək
 hamı alverdədi
kim tacir deyil
Ana sevgisinə ata gücünə
havayı aldığın ömrü baha sat
Aldanma heç kimə satma heç kimə
satsan öz ömrünü sən Allaha sat
Amma Allaha da satma sözünü
demə ki satdığın varaqda sözdü
Allah necə alsın özüözünü
Allahın CANI yox
Allah da SÖZDÜ
Nə çoxdu dik gəzib
ucuz söz satan
Nə çoxdu yendirən ayağa
sözü
Sən özün tapdanatapdana atam
Necə çatdırmısan Allaha sözü
Allahı dünyayla barışdırmısan
qıraqda gəzməsin gözün Allahı
Dünyanı Allahla bölüşdürmüsən
Allahın qulusan
SÖZÜN ALLAHI

ÖLÜM KÖLGƏSİ

Gecə vaxtı yuxudan dik atılsan
üzünə bir ölüm kölgəsi düşsə
Torda balıq kimi dilin tutulsa
sözünə bir ölüm kölgəsi düşsə
Lap xəlvətcə öz bağrına basdığın
bir gözəl xanımın saçından düşsə
Oturub hər gecə şeir yazdığın
о qara qələmin ucundan düşsə
Düşsə qapındakı tut ağacından
atandan anandan bacından düşsə
Bir ölüm kölgəsi düşsə üzünə
güzgüdə üzünü görə bilməsən
Özün öz üzünə həsrət qalandan
heç kəsin üzünə gülə bilməsən
«Ya bu gün ya sabah ölərəm» deyib
bu gün də sabah da ölə bilməsən
Barış o kölgəylə barışıb yaşa
Qarış o kölgəyə qarışıb yaşa
Daha indən belə üstünə qaçıb
boynuna sarılmaz uşaqların da
Ölüm Kölgəsində bitən ağacın
axı kim sallanar budaqlarından
Səndən uzaq gəzər qardaşın bacın
beləcə tökülər yarpaqların da
Bir də görərsən ki hamıya yadsan
qəribsən özgəsən öz evində sən
Elə bil üstünə pərdə çəkilmiş
bir sınıq güzgüsən yas evində sən
Heç kəsi görməyən bir kor güzgüsən
özün diridiri öz yasındasan
Daha nə evdəsən nə də qəbirdə
evinlə qəbrinin arasındasan
Evinlə qəbrinin qapısı birdi
kim döyər qapını bu gündən sənin
Bu gündən evinə kim qonaq gələr
kim girər içəri qəbrindən sənin
Evin var qəbrin var daha nə dərdin
sıxma ürəyini sevin bir azca
Evindən bir azca rahatdı qəbrin
qəbrindən istidi evin bir azca
Bir axşam qəbrində bir şam yandırıb
qızınsan oduna o yanan şamın 
Ruhunu görərsən şam işığında
ruhun görərsən Ki sənə oxşamır
Ruhun da yaddısa doğma kimin var
səni kim itiribaxtarar indi
Qorx ki bu işığa qurdquş yığıla
bəsdi yum gözünü o şamı söndür
Nə molla lazımdı nə də ki Quran
Tanrı kirimişcə aparar səni
Bir ölüm yuxusu istə Tanrıdan
o yuxu dünyadan qoparar səni
Haçansa bu şamı gəlib yandıran
yuxudan oyadan tapılar səni

TABUT

Hələ çiyinlərdə gedir tabutun
qəbrinin ağzı da açıqdı hələ
Gözləyir o qəbrin dilsiz sükutu
sənin sükut payın nə çoxdu hələ
Ən rahat qorxusuz yoldasan indi
dünyanın ən təmiz ağ donundasan
Bircə Allah bilir hardasan indi
ömrün əvvəlində ya sonundasan
Sən indi yumsan da gözünü 
bəlkə
O sönən ağlınla nəsə qanırsan
Beşikdə bilirsən özünü bəlkə
Astacaastaca yırğalanırsan
Bəlkə sən deyilsən tabutda gedən
bəlkə doğrudan da körpə uşaqsan
Tabutun qəbrinə çatana qədər
təzədən böyüyüb dil açacaqsan
Hamı quruyacaq getdiyi yerdə
sən axı onlara nə deyəcəksən
Bəlkə bu dünyayla bir ayrı dildə
danışıbdərdləşmək istəyəcəksən
Heç kəs qanmayacaq dilini onda
danışıbdanışıb yorulacaqsan
Təzədən çatacaq ölümün onda
təzədən tabuta qoyulacaqsan
Sus daha Susmağı öyrən bu başdan
bəxtinə yazılıb bu sükut axı
Nəyinə lazımdı hansı ağacdan
kəsilibdüzəlib bu tabut axı
Gedər əsəəsə bu qara tabut
qorxma səni yolda salıbitirməz
Yüz il bar gətirsə bu qara tabut
bir də səndən gözəl meyvə bitirməz

MƏN KÜSÜB GEDİRƏM

Mən küsüb gedirəm
Qoy hamı qalsın
Mən küsüb gedirəm bu yer üzündən
Oğulam –
qoy dərdim anama qalsın
Atayam 
qoy balam küssün özündən
Dünya ucuz saydı ya baha bildi
Nə satan tapıldı
nə alan məni
Nə Allah dünyaya bağlaya bildi
Nə atam nə anam nə balam məni
İlahi səndən də sındı ürəyim
məni küsdürənin yekəsi sənsən 
Dünyanın ən uzaq ələ gəlməyən
boğazdan keçməyən tikəsi sənsən
Mən sənin yanına uça bilərdim
uçmuram beləcə küsüb gedirəm
Mən sənin sirrini aça bilərdim
açmıram beləcə susub gedirəm
Yandırıb gedirəm bu varağı da
bu şerin külünü kim oxuyacaq
Söndürüb gedirəm bu çırağı da 
məni qaranlıqda itirmə ancaq
İlahi küssəm də səninəm yenə
gözün axıracan üstümdə olsun
Bu sonsuz dünyanın son nöqtəsinə
gedib çıxanacan üstümdə olsun
Orda bu dünyanın lap qırağında
Bir nəhəng boşluğun lap qabağında
oturub dincimi alaram bir az
Boşluğa sallaram ayaqlarımı
Uşaqtək yellərəm ayaqlarımı
uşaqtək sevincək olaram bir az
Bir ölüm işığı gəzər üzümdə
boşluqdan səs gələr:
«Yubanma tez gəl
Sənə çoxdandı ki bu yer üzündə
hər şey maraqsızdı ölümdən özgə)
İlahi gəlirəm eşit səsimi
kimsəyə ümid yox sən ovut məni
Bu nəhəng BOŞLUĞA atdım özümü
SƏNƏ arxayınam ÖZÜN tut məni

BİRİNCİ NƏĞMƏ
Dilin yansın dil yiyəsi
Söz deməyə dilim gəlməz
Bu nə sirdi sirr yiyəsi
Gedən gedər gələn gəlməz
Dünya yolların yorulsun
Suların axsın durulsun
Ev yıxan qapın vurulsun
Bu qapıya gəlin gəlməz
Göydə bulud dolar gedər
Quşlar qanad salar gedər
Oğulları alar gedər
Analara ölüm gəlməz

İKİNCİ NƏĞMƏ
Şirinşirin yuxudaydıq
Bir zalım oyatdı bizi
Anaların qucağından
Bu dünyaya atdı bizi
Düşdük yolların ağına
Baxtımızın sorağına
Qatdı bizi qabağına
Əlində oynatdı bizi
Biz ki yol nədi bilməzdik
Biz ki öl nədi bilməzdik
Bilsək dünyaya gəlməzdik
Analar aldatdı bizi

ÜÇÜNCÜ NƏĞMƏ
Kirpik gözə yiyə durmaz
Ağız sözə yiyə durmaz
Dünya bizə yiyə durmaz
Dünyanın da yiyəsi yox
Dərdimizsərimiz birdi
Hər dərdin canı səbirdi
Hər ömrün sonu qəbirdi
Daha bunun niyəsi yox
Bu ömrü bizə kim biçdi
Fələyin felinə düşdük
Bir dərzi əlinə düşdük
Qayçısı var iynəsi yox:

DÖRDÜNCÜ NƏĞMƏ
Ömür ötür yavaşyavaş
Daha güngündən qısadı
Gəl duraq boyboya qardaş
Görək kimkimdən qısadı
Axtardım itən yolları
Üstə ot bitən yolları
Dünyanın bütün yolları
Mənim səbrimdən qısadı
Qəm eləmə atam oğlu
Keçən keçib olan olub
Əlim boş ürəyim dolu
Dilim ömrümdən qısadı

BEŞİNCİ NƏĞMƏ
Bu ot hansı otdu görən
Kimin üstə bitdi görən
Kim kimi unutdu görən
Kim kimin yadında qaldı
Bilən hanı mən biləni
Demədim mindən birini
Nəğmələrin ən şirini
Dilimin altında qaldı
Ağarmaz saçım qarası
Ölürəm anam balası
Alnıma yazılan yazı
Telimin altında qaldı

ALTINCI NƏĞMƏ
İlahi öldü bu adam
Gözləri bağlıdır daha
Onu nə sevmək qorxudur
Nə ölmək qorxudur daha
Kimi var salsın yada ki
Bu günsabah dünyadakı
Bir yaşıl otdur ya da ki
Bir quru qarğıdır daha
Ağlamağa bir kəsi yox
Ağacı yox kölgəsi yox
Yeriyurdu ölkəsi yox
Allahın oğludur daha

YEDDİNCİ NƏĞMƏ
Səngərlərə günəş doğur
Oyan oyan yatan oğul
Hanı tüfəng tutan oğul
Oğulun əlləri hanı
Evdə yeri göründüsə
Niyə gəlmir gələndisə
Bu gəlin o gəlindisə
Xınalı telləri hanı
Kim bu yurda qəm daşıdı
Bu dağ deyil baş daşıdı
Bu göl deyil göz yaşıdı
Bəs bunun gölləri hanı

SƏKKİZİNCİ NƏĞMƏ
Göz yaşında çimən dünya
Üzüngözün təmizdimi
Qalanların yaddaşında
Ölənlərin əzizdimi
Bizi görən güzgülərin
İndi görür özgələri
Nə biləsən ən gözəli
O üzdümü bu üzdümü
Dərdimizi az çək dünya
Hər gələn gedəcək dünya
Qalanların gecikdi ya
Ölənlərin tələsdimi

DOQQUZUNCU NƏĞMƏ
Bir stəkan çay tök içim
Şirin olsun acı olsun
Anan mənim anam olsun
Bacın mənim bacım olsun
Ev tikdik uçulan deyil
Bir kimsə köçürən deyil
Baxtımız açılan deyil
Qapımızı açan olsun
Mənsiz ömrün uzun olsun
Baş qoymağa dizin olsun
Ağlamağa gözün olsun
Ağarmağa saçın olsun

ONUNCU NƏĞMƏ
Bulud gəldi göy başına
Dedi anam döy başına
Hər kənddən hər ev başına
Oğul getdi qayıtmadı
Gün əridi gecə qaldı
Ağaclar eləcə qaldı
Yarpaqları əlcə qaldı
Budaqları boy atmadı
Yollar yedi izlərini
Oğulların dizlərini
Anaların gözlərini
Yollar yedi doyurtmadı

AĞRI
Oğlu davada ölən gün
Ziba nənə göydəydi
əlləri göydə gözləri göydə
 İlahi  deyirdi  özün kömək ol
yadından çıxartma bizləri göydə
 İlahi  deyirdi  yerin ucadı
boylanıb balamı görəsən bəlkə
 Allah olanda nə olar oğul  deyirdi
 Allahı da ana doğub  deyirdi 
boylanıb balamı görəsən bəlkə
Allahı ana doğmamışdı
amma anasının səsinə
yaman oxşadı Ziba nənənin səsi
başından aldı ağlını
Allah boylandıbaxdı
Bir yaşıl ağacın altında tapdı
Ziba nənənin oğlunu
Ziba nənənin oğlu
dalıqatlı uzanmışdı
sinəsində süngü yarası
Gözləri açıqıdı
başı üstə yarpaqları görürdü
buludları görürdü 
Buludlarnan doluydu
yarpaqların arası
Yarpaqlarnan doluydu
buludların arası
Ağrıyırdı ağrıyırdı yarası
 Bu necə ağrıdı  deyirdi  Allah
yoxsa bu ağrının axırı yoxdu
 Kaş öləydim dincələydim  deyirdi 
ölümdən sonra ağrı yoxdu
Yavaşyavaş
yarpaqlardan aralandı buludlar
tutdu göyün üzünü 
buludları görmədi
Yavaşyavaş
bir yarpaq
ennəndiennəndi tutdu gözünü 
yarpaqları görmədi
Elə bildi ölüb daha
sevindi
amma yarası hələ də ağrıdırdı
Diksindi səksəndi:  İlahi yoxsa
ölümdən sonra da ağrı varımış
Bilirdi ki bu ölümün
ucubucağı yoxdu
Bilirdi ki bu ölümün
qurtaracağı yoxdu
Və deməli beləcə
yüz il min il keçəcək
yüz il min il ağrıyacaq yarası
Yazığı gəldi özünə
ağladı içiniçin
ağlayaağlaya öldü
haçan öldü heç özü də bilmədi
amma gözləri hələ də açığıdı
gözləri
düz Allahın gözlərinə baxırdı
Allah dözə bilmədi
yayındırdı gözünü 
Ziba nənəni gördü
Ziba nənə oğulə deyib ağlayırdı
Allahın
ürəyi ağrıyırdı
Allah dedi:  Ay ana
Ziba nənə:  Nə var ay oğul  dedi
Allah dedi:  Ay ana
özgə oğulu neynirsən
gəl mənim anam ol  dedi
Ziba nənə:  Yox  dedi 
səni mən doğmamışam
Utandı sıxıldı Allah
qaldı göyün üzündə
Ziba nənədən gizlicə
yazıq uzatdı əlini
Ziba nənənin oğlunun
yumdu açıq gözlərini 
Göz yaşından
islandı barmaqları
Sürtdü ətəyinə barmaqlarını
barmaqları yenə yaşıydı ancaq
Yenə sürtdü ətəyinə barmaqlarını
ancaq barmaqları yenə yaşıydı

GÖZ YAŞININ NAĞILI
Ziba nənə ağlayanda
uzanardı sifəti
Uzandıuzandı getdi
Ziba nənənin sifəti
Yollara qarışdı itdi
Ziba nənənin sifəti
Bu yolların yoxuşları
dirəndi sinəsinəcən
Axdı gözünün yaşları
gözündən çənəsinəcən
Çənəsindən qəlbinəcən
Qəlbindəki səbrinəcən
Qəbrinəcən qəbrinəcən
axdı gözünün yaşları
Ziba nənə ağlayanda
uzanardı sifəti
Oğulə dedi addımbaşı
Eşidənlər dəli oldu
Böyüdü gözünün yaşı
Gözlərindən iri oldu
 Kim dindirdi kim kiritdi
Ağac olub yolda bitdi
Nənələr nəvə böyütdü
Böyüdü gözünün yaşı
Böyüdü gözünün yaşı
Yatıbyuxlaya bilmədi
Böyüdü gözünün yaşı
Bir gün ağlaya bilmədi
bir gün ağlaya bilmədi
ağlamaq istəyəndə
Hanı indi Ziba nənə
Dərdi qalıb özbaşına
Döndü döndü Ziba nənə
Özü boyda göz yaşına

ÖLÜM
Nə davadan balan gəldi
Nə evinə gəlin gəldi
Gözün aydın Ziba nənə
Aç qapını ölüm gəldi
Üzü yox səni çağıra
nəfəsini qısıb ölüm
Ölümlərin ən fağırı
yazıq ölüm kasıb ölüm
Nəyin var ki nə apara 
bircə dərdindən savayı
Qırışqırış sifətindən
əyri qəddindən savayı
Bu ölüm sənə nə desin
"Ana" desin "Nənə" desin
Anasansa balan hanı
Nənəsənsə nəvən hanı
Nəvəsiz balasız qarı
Qız qarı yalqız qarı 
Yastıqlar zay oldu
gözün yaşından
Başını qalxız barı
Deyəsən səksəndin ölümdən axı
Yuxun qaçdı deyəsən
Heç kəs ac getməyib evindən axı
Dur qazan as ölüm acdı deyəsən
Çıx qapıya ölüm küsüb getməsin
sürt üzünü ayağınaəlinə
Nə yaxşı ki bu dünyada hər kəsin
haqqı çatır haqdan gələn ölümə
Dünya batıb oğulların qanına
Balıq kimi ha çırpınar çapalar
Nə yaxşı ki ölüm gəlib aparar
Anaları oğulların yanına
Anaları görüb çaşar oğullar
bir oğul da anasını tanımaz 
Anasının dərd dolusu üzünü
üz dolusu dərdini də tanımaz
Alnındakı bir qırışı
saçındakı bir dəni də tanımaz
 Bu qarı kimdi  deyər
Ölüm deyər:
 Anandı
 Yox bu mənim anam deyil
mənim anam cavandı
Gözlərini döyədöyə
ölüm qalar ortada
İndi axı
öz başına nə daş salsın bu ölüm
Qocaqoca qarıları qaytarıb
Cavancavan anaları
hardan alsın bu ölüm
Ölüm nə var nə döyürsən gözünü
Niyə belə itirmisən özünü
Ölüm sən ki aydangündən ayırıb
ömrümüzü bizə paypay
bölüşdürən ölümsən
Bu dünyada
sən hamını birbirindən ayırıb
O dünyada görüşdürən ölümsən
Milyonmilyon can alsan da
cansızsan
Dəmirdənsən poladdansan nədənsən
Ölüm sənin balan yoxdu  sonsuzsan
Ölüm sənin anan yoxdu  yetimsən
Nə baxırsan
anaların oğulların üzünə
Sonsuz ölüm yetim ölüm buyur seç
Anaların arasında
ana axtar özünə
Oğulların arasından oğul seç
Atamız ol başımızı sığalla
Anan sənə layla çalsın yatasan
"Oğul" desək  sən nə nankor oğulsan
"Ata" desək  sən nə zalım atasan
Çıx get ölüm aramızda dayanma
Sağımızasolumuza dolanma 
burda sənə yiyə duran tapılmaz
anan olan balan olan tapılmaz
Diridiri oğulları
ala bildin anaların əlindən
Amma indi
çəpər kimi qısılıb birbirinə
Bərkbərk tutub
çoxdan ölən balaların əlindən
Bir ana da oğul verməz ölümə
Və hər oğul beləcə
əlindən tanıyar öz anasını
Hər oğul öz anasının əlini
tumarlayar sığallayar oxşayar
Nə baxırsan ay Allahın ölümü
Sağlıqla get ölüm sənə yaxşı yol

YUXU
Bir tənha qarının qapısına da
Bu səhər ölümün ayağı düşdü
Gözləri yumuldu 
çeşməyi düşdü
Saçları açıldı 
darağı düşdü
Gözündə yaş qalmamışdı
gözündən yaş düşmədi
Ağzında diş qalmamışdı
ağzından diş düşmədi
Gözündə yaş yoxuydusa
kirpiyi niyə nəmdi
Ağzında diş yoxuydusa
ölənəcən yediyi qəm nə qəmdi
Dərdiqəmi gözlərindən süzülüb
yastığınabalışına çıxmışdı
Ağladıqca gözəl canı üzülüb
nəyi varsa göz yaşına çıxmışdı
Qurumuşdu gözünün içinəcən
Qurumuşdu qolunaqıçınacan
Ağappaq saçınacan qurumuşdu
Çiynimizdə quş kimiydi tabutu
qəbri qəbirlərdən balaca düşdü
Apardıq basdırdıq qayıtdıq gəldik
gün keçdi gecə düşdü
Gecə yuxumuza girdi o qarı 
elə bil ki bir az da qarımışdı
Yeridikcə bükülürdü dizləri
O əlləri ayaqları gözləri
elə bil ki bir az da qurumuşdu
Gözünü ovduqca  gözündən yerə
ovulaovula qum tökülürdü
Əlini vurduqca daşadivara 
ovulaovula qum tökülürdü
Ayağına dəyən ot quruyurdu
Dodağına dəyən su quruyurdu
O qarı keçdikcə kəndin içindən 
Elə bil ki kənd özü quruyurdu
Quruyurdu bağçalarıbağları
Çinardan söyüdəcən quruyurdu
Çığrışırdı acından uşaqları 
Anaların döşündəki
südəcən quruyurdu
Qan yox qum axırdı damarımızdan
İynə vursan  qum kimi
qanımız ovulub töküləcəkdi
Diksinirdik keçdikcə yanımızdan
Elə bil o qarı toxunan kimi
hamımız ovulub töküləcəkdik
Üstümüzə yağış yağdı qəflətən
Sevindik – ilahi bu nə yağışdı
O qarı da yoxa çıxdı qəflətən
Bəlkə elə o yağışa qarışdı
Bu kəndin hər yerinə də
indi yağış yağırdı
O qarının evinə də
indi yağış yağırdı
Qapısının kilidi gül açırdı
Qapısında tabutu gül açırdı
O tabutun üstə çıxıb
güllərin arasında
durmuşdu o qarı da 
Ətəyini açıb göyə baxırdı
Ətəyinə
göydən yağışqarışıq
qapqara tut yağırdı
Buluddan da yuxarıda
bir nəhəng tut ağacının başında
İndi oğlu dayanmışdı
yeddisəkkiz yaşında 
Davada da ölməmişdi sağıydı
Bir balaca bir dəcəl uşağıydı
Yalın ayaqlarıyla
çırpırdı budaqları
Tut yağırdı
o qarının ətəyinə başına
Tutun qapqara rəngi
çıxırdı ağ saçına
Tutun qırmızısından
rəng alırdı o qansız dodaqları
O qarı yavaşyavaş
gör kimə çevrilirdi
Bir cavanca qarasaç
gəlinə çevrilirdi
O gəlin də güləgülə
ətəyini açıb göyə baxırdı
Tut yağırdı göydən yerə
GÜLLƏ kimi yağırdı

SONUNCU NƏĞMƏ
Bir dumanlı yuxu gördüm
Yuxumdan düşdü bu duman
Bir ah çəkdim ayılanda
Ahımdan düşdü bu duman
Tutdu yolumuizimi
Uddu neçə əzizimi
Bəlkə də ağlar gözümün
Ağından düşdü bu duman
Nə o dağın adına yaz
Nə bu dağın adına yaz
Ürəyimin çalınçarpaz
Dağından düşdü bu duman

HEKAYƏ
Bağban Həsən bir gülməli adamdı
Bu dünyada sevdiyi söz "atam"dı
Daşa da "atam" deyərdi
ağaca da
adama da
Mənə də "atam" deyərdi
atamı da
Söyəndə də döyəndə də
"atam" deyərdi
anadangəlmə
atadan yetim idi bağban Həsən
Bağban Həsən evlənmədi ata olmadı
Tutqun əllər
toxunmadı yaxasına
Yuxusunda
çılpaqçılpaq xanımları
görməyi arzulardı
Çılpaqçılpaq ağaclar
girərdi yuxusuna
bir gün yuxusuna bir ağac girdi
üstü meyvə dolu armud ağacı 
bircə yarpağı da yoxuydu ancaq
Armudlar yupyumru xanımlardılar
Budaqlarda
bardaş qurub əyləşmişdilər
Hamısı da dəymişdilər yetişmişdilər
 Hansına əlini toxundurdusa
o saat qırılıb yerə düşdülər
səhərəcən
bir armud da qalmamışdı budaqda
Səhərəcən təkcə yatdı yataqda
Evlənsə
qız tapılardı
nə qədər desən
Görünür evlənmək yoxdu baxtında
İllər ötdü və lap qoca vaxtında
bir qız sevdi bağban Həsən
Qız şəhər qızıydı müəlliməydi
Ananın bir dənəsiydi
gəlmişdi kəndə
Sonra anası da dözmədi gəldi
Və bir ev verdilər
anabalaya
Yazıq bağban Həsən düşdü bəlaya
sığal çəkib üstbaşına
gündə yüz yol dolandı
o evin başına
Hamı bir yerə yozdu
bu getgəlinin mənasını
Yığışıb aldılar bağban Həsənə
qızın dul anasını
Və o gündən gecələr
yatağını doldurdu
qadın nəfəsi qadın əti
Və o gündən gecələr
 bağban Həsən yuxu görmədi
Bir gün bir ay bir il
yuxu görmədi bağban Həsən
Pis yaşamırdı deyəsən
Bığaltı qımışırdı
soruşanda:  Necəsən
Eləcə
ölənəcən yaşardı bəlkə də
Günlərin bir gecəsi
armud ağacı
girməsəydi yuxusuna
üstü yarpaq dolu armud ağacı 
bircə meyvəsi də yoxuydu ancaq
Ha baxdı bağban Həsən ha baxdı
ən hündür budaqda
gözdən uzaqda
bir armud vardı
Əlini uzatsa əli çatmazdı
O budağa çıxmağa
hünəri çatmazdı bağban Həsənin
Ha baxdı bağban Həsən ha baxdı
Çağırdı:  Hardasan a bəxtim
Və birdən hardansa
qapqara bir quş
Girdi yuxusuna bağban Həsənin
 başladı armudu dimdikləməyə
Bir daş atdı bağban Həsən
quşa dəymədi
Birini də atdı yenə dəymədi
Atdı birini də
Armuda dəydi daş
qırıldı armud
çığırdı armud
Çığıraçığıra düşdü budaqdan
Ha baxdı bağban Həsən ha baxdı
armud nə gəzirdi
Bir qız üzüquylu düşmüşdü yerə
qan axırdı saçlarının arasından
qara quş uçub getdi
bağban Həsənin yuxusundan
Səhər ölüncə döydü
arvadını bağban Həsən
Camaat yığıldı səsə
qız da gəldi
Hönkürhönkür ağladı bağban Həsən
qızı görüncə
Qız anasını da apardı getdi
axşam anabala kənddən köçdülər
Və o gündən gecələr
bir quru qupquru armud ağacı
rahatlıq vermədi bağban Həsənə
Girdi yuxusuna
gözünü yuman kimi
Bir gün belə
Bir ay belə
Bir il belə
Və günlərin bir gecəsi
bağban Həsənin evindən
səhərəcən balta səsi yayıldı 
yayıldı çöləeşiyə
Səhər gün işığı düşdü
pəncərədən içəri
düşdü yorğandöşəyə
Bağban Həsən yoxuydu
bir balta varıydı yorğandöşəkdə
didimdidim didilmişdi tiyəsi
o gündən bağban Həsəni
"gördüm" deyən olmadı

SEVGİ
Həlimənin saçları
dağılmışdı otların içinə
Günəşin şəfəqləri
yavaşyavaş dolaşdı
Həlimənin saçına
Günəş qalxdı yavaşyavaş
günəş bir boy ucaldı 
Və Həlimə yuxuda
duydu saçlarının dartıldığını
Həmidin qolları
sürüşdü Həlimənin boynundan
sürüşdü sinəsinə
sürüşdü ayaqlarına
Həmidin qolları
sürüşüb torpağa düşəndə
Həmid diksindi oyandı yuxudan
Və Həlimənin ayaqları
torpaqdan üzüləndə
Həlimənin qıçlarına dolaşdı
Həmidin qolları
Günəş qalxdı yavaşyavaş
günəş bir boy ucaldı 
Həmidin də ayaqları
üzüldü torpaqdan
Sonra aşağıda qaldı çəmən də 
Və kəndin üstündən keçib gedəndə
Həlimənin səsinə 
Kişilər əllərində dəryaz
çıxdılar damların üstünə
keçdilər Cəbrayılın
hündür damının yanından
Cəbrayıl gəlib damın
qırağında dayandı
Əlindəki dəryazı
ha uzatdı irəli
Həlimənin saçlarına dolaşan
şəfəqlərə çatmadı
O dəryazın tiyəsi
bir çəngə tük kəsdi
Həlimənin saçından
Və Cəbrayıl
saxlaya bilmədi özünü
Başı üstə yıxıldı damdan yerə
keçdilər Mikayılın
yastı damının üstündən
Mikayıl əlindəki dəryazı
ha qaldırdı yuxarı
Həlimənin saçlarına dolaşan
şəfəqlərə çatmadı
Həlimənin ayağını qanatdı
o dəryazın tiyəsi
Həmid öpdü öpdü
Həlimənin yarasından
Və Həmidin dişlərinin arasından
ürəyinə süzüldü Həlimənin qanı
Günəş qalxdı yavaşyavaş
günəş bir boy ucaldı
Aşağıda qaldı kəndlər
Dağlar qaldı aşağıda
Aşağıda qaldı ölkələr də
Və günəş
günorta yerinə dikələndə
Həliməylə Həmid
görünürdü dünyanın hər tərəfindən
Günəş endi yavaşyavaş
günəş bir boy alçaldı
Həmid duydu
qollarının gücdən düşdüyünü
Həlimənin qıçlarından sürüşdüyünü
Və Həmid ömründə birinci kərə
sevinmədi
Həlimənin dərisinin hamarlığına
Günəş endi yavaşyavaş
günəş bir boy alçaldı
Bir quş qanad çaldı
qondu Həmidin çiyninə
Birdən üçqat ağırlaşdı
Həmidin bədəni
Və Həlimə elə bildi
ayaqları indi
qopacaq dibindən:
Günəş endi yavaşyavaş
günəş bir boy alçaldı
Quş qanad çaldı uçdu
axşamın toranlığı uddu quşu
Yamyaşıl otların üstə sərildi
Həliməylə Həmidin ayaqları
sonra kürəkləri
Yavaşyavaş
Həlimənin saçlarından açıldı
günəşin şəfəqləri
Və Həmidin
sol qolunun üstə düşdü
Həlimənin başı

DOĞULMA
Saçları yamyaş
bədəni yamyaş 
çöldə veyillənirdi Həmid
yağış içində
Evdə qantər içindəydi Həlimə 
saçları yamyaş
bədəni yamyaş
gözləri yaş içində
Çöldə birbirini ovuşdururdu
Həmidin barmaqları
Addımıaddıma calaşdırırdı
Həmidin ayaqları
Barmaqlarından ayaqlarından
Həmidin xəbəri yoxuydu ancaq
Həmid Həlimənin yanında idi
Həlimənin yanındakı Həmidin
bir gözü Həlimədə
Bir gözü pəncərədən zillənmişdi
küçədəki Həmidə
Küçədəki Həmiddən də o yana
yağışdan da o yana
zillənmişdi bir gözü 
bir çəməni görürdü
O çəməndə birbirinə sarılan
Həmid ilə Həliməni görürdü
Odluodlu dadlıdadlı
pıçılıltılar ufultular
gəlirdi qulağına
Ufuldadı inildədi
yataqdakı Həlimə
Otaqdakı Həmid hirsləndi birdən
çöldəki Həmidi söymək istədi
Salıb təpiyinin altına indi
çöldəki Həmidi döymək istədi
Çəməndəki o ləzzətin acığını
çıxartmaq istədi onun canından
çəməndəki o ləzzətin ağrısını
təktənha çəkirdi Həlimə indi
Ağrıdan böyüdü irildi
Həlimənin gözləri
Böyüdü daşdı otaqdan
böyüdü dünyadan daşdı
gözləri Həlimənin
Özgə bir dünyaya düşdü Həlimə
çığırmaq istədi
səsi gəlmədi
çığıraçığıra
körpə bir Həlimə gəldi dünyaya
Uzaq özgə bir dünyada
uzanmışdı Həlimə
Bu dünyada ayağının ucunda
körpə bir Həlimə çabalayırdı
Uzaq özgə bir dünyadan
Həlimə gülümsədi
çəməndəki Həmidə
bayırdakı Həmidə
otaqdakı Həmidə
Otaqdakı Həmid qopdu yerindən
sevinəsevinə çölə yüyürdü
Çöldə yağışda islanan
Həmidi basdı bağrına
 Atasan  dedi  atasan
Yağışda islanan Həmid
Həlimənin yanından
qaçıb gələn Həmidin
köksünə qoydu başını



Səmədin ürəyinin başında tumurcuqlanan o meyvənin adı
SEVGİYDİ
Bu necə sevgiydi gəldi başına
Allahdan qorxmadı mənim balam
Baxmadı uşaq yaşına
Ağzındakı
süd dişinə baxmadı mənim balam 
bu necə sevgiydi gəldi başına
Bu qoca dünyada bu az yaşınla
Əzdin çox şeyləri bu süd dişinlə
Daddın bu dünyanın çox acısından
Keçdin zökəmindən qızılcasından
Sevgisində
ilişdin bu dünyanın
Zalım sevgi bir gör sənə neylədi
belə zalım əcəl yoxdu dərd yoxdu
Qaralır qolunda peyvənd yerləri
mənim balam sevgidən peyvənd yoxdu
Bu sevgidi mənim balam
ömürlərdən uzun sevgi
Bir əliylə
beşikləri yırğalayan
Bir əliylə
əcəllər qazan sevgi
Bu sevgidi mənim balam 
bir dəlisov kəhər kimi
dalımızca çapan sevgi
Harda olsaq əcəl kimi
gəlib bizi tapan sevgi
Bu sevgidi mənim balam
min ildi ki  həmən sevgi
Gözündən yaş damcılayan
əlindən qan daman sevgi
Bəs sən kimsən mənim balam
O çapıqlı üzün tanış
O yamaqlı dizin tanış
Çatılanda  qaşın tanış
Ağlayanda – gözün tanış
Uşaqların körpələrin
ən fağırı ən mağmını
Hamıdan ləng tərpənəni
hamıdan bərk yıxılanı
Deyəsən ləngidin yenə
sevgi səni haxladı
Yollarını dörd tərəfdən bağladı
İndən belə bu sevgidi
suyun da çörəyin də
Sünbül kimi ürəyində
bu sevgi dən bağladı
İynə boyda ömrümüzlə
dünyadan keçəkeçə
Mənim balam min illərdi
yaşayırıq beləcə
 Min illərdi
ürəyimiz damardamar
Sevgiylə saplanıb bu yer üzündə
Tozundan ulduzunacan
Oğlanından qızınacan
Hər şey hesablanıb bu yer üzündə
Bu dünyanın sevgisi də
ölçülüb mənim balam
Sayımıza bölünüb
boyumuza biçilib mənim balam
Ancaq daha dəbdən düşən don kimi
Nə çoxdu dünyada sevgiyə gülüb
sifət turşudanlar dodaq büzənlər
Nə çoxdu dünyada qolqola girib
sevgisiz gəzənlər çılpaq gəzənlər
Sevgisiz öpüşlər çılpaq
Qızların dodaqları
sovulur yarpaqyarpaq 
Nə çoxdu ağacı kökündən qırıb
üstündə bir yaşıl yarpaq gəzənlər
Qırılan meşələr kimi
Quruyan dənizlər kimi
sevgi də tükənir bu yer üzündə
 Dünyanı əliboş dolanır sevgi
O yana – bu yana boylanır sevgi
Sevənləri gəzir gözü  tapammır
Oğlanı tapanda
qızı tapammır 
Sevənlər təklənir bu yer üzündə
Mənim balam sən də təksən
Təksən yer üzündə təksən
Ay kimi gün kimi təksən
Torpaqda dən kimi təksən
Çöldə külək kimi təksən
Canda ürək kimi təksən 
Sən də təksən mənim balam
bu göyün altında təksən
Dünyada sevgi adlanan
bu yükün altında təksən
Dodaqların nəsə deyir pıçıldayır
Gözlərindən yaş tökülür mənim balam
Sümüklərin xırçıldayır xırçıldayır
Belin bükülür bükülür mənim balam
Tanrı sənə necə qıyır 
çaşıb bu göyün yiyəsi
Bu yük sənin yükün deyil
hanı bu yükün yiyəsi
Çırmalasın biləyini
girsin bu yükün altına
Kürəyini ürəyini
versin bu yükün altına
Bəlkə elə mənim balam
boş yerə çığıran mənəm
Özüm burda duradura
özgəni çağıran mənəm
Bəlkə bu göyün altında
Mənəm günaha batan da
Sən girən yükün altından
çiynini qaçıran mənəm
Nə çoxmuş dünyanın yükü
sevgisi yük nifrəti yük
Görüşəndə – söhbəti yük
Ayrılanda – həsrəti yük
Bu dünya bir yük ağacı
hər yükün kökü insanmış
İnsanın yükü dünyaymış
dünyanın yükü insanmış
Alnımıza yazılanmış
çiynimizə düşən yüklər
Mənim balam bu yazıdan
qaçmaq müşkülmüş sən demə
Yük altından öz çiynini
qaçıranda böyüklər
Balaların çiyninə
yük düşürmüş sən demə
Bilməmişəm mənim balam bağışla
Çiynimdəki bu qabara bağışla
"BAĞIŞLA" Sözə bax Allah Hamı birbirinə "bağışla"
deyir və heç kəs heç kəsi bağışlamır
Ancaq ayağımıza dəyən daş bizə "bağışla" demədi
Daşla vurduğumuz quşa biz "bağışla" demədik
Beləcə yaşayırıq: daşlar quşlar adamlar Bizi ağrıdanlar biz
ağrıdanlar
Quşlarnan uşaqlar bir az birbirinə oxşayır Uşaqlar da yuxu
da uça bilir Yuxuda uçan uşaq boy atır deyirlər
Yuxu ələ gələn deyil yuxunun canı yoxdu Bəlkə elə hər quş
cana gəlib qanadlanan dirigözlü bir yuxudu  bir uşağın yuxusu
Bəs onda uşaqların quşlara atdığı o daşlar nədi ayaqlarından bu
daqlara bağladığı o quşlar nədi
Mənim balam görürəm sən də o uşaqların arasındasan
Bir ağacın başında dövrə vurub durmusuz Budaqlardan
sərçələr sizə baxır  ayaqlarının sapından xəbərsiz yazıq sərçələr
Uşaqlar qəfil çığrışır sərçələr hürküşürqalxır
Görən sən də çığırdınmı mənim balam
Bu dünyada uşaqlara aldanan
quşlardan da yazıq nə var ilahi
Ayağından budaqlara bağlanan
quşlar necə qanadlanar ilahi
Yazıq quşlar ha çırpınar çırpınar
Qanadları
budaqlara çırpılar
Göydən yerə ələnən quş tükündən
uşaqların saçlarına dən düşər
Ağacları qoparammaz kökündən
yazıq quşlar yorulub göydən düşər
O balaca o körpə cəlladların
ayağı altında əzab içində
Ölən quşlar bir damardan asılı
ürək kimi titrəyər sap ucunda
Quşlar deyil bizik ölən bəlkə də
Bilən hanı  ölü kimdi diri kim
Orda duran
əliqanlı uşaq mənəm bəlkə də
Orda ölən o quş  mənim ürəyim
Yarpaq yenər
o quşların açıq qalan gözünə
Didimdidim ayaqların
qanlı sapı açılmaz
İndən belə o quşların üzünə
Göy üzü bir bağlı qapı 
açılmaz
Sərçəsini seçməyək bülbülündən
O quş donlu ürəklərə ağlayaq
Nə zamansa şairlərin əlində
Nəğmə yazan lələklərə ağlayaq
O quşlar da bir az bizə ağlasın
Bu ürəksiz ömrümüzə ağlasın
Bəlkə bizdən xəbərsizdi o quşlar
Yaxşımızdan pisimizdən xəbərsiz
Bu ağaran saçımızdan xəbərsiz
Bu qırışan üzümüzdən xəbərsiz
Üstümüzdə ləkə qalıb
o quşların qanından
Yüz cürə don dəyişmişik
yenə o qan getməyib
O sapların yeri hələ
sızıldayır budaqların canında
O quşların səsi hələ
ağacların qulağından getməyib
Bəlkə elə o quşlar son ayaqda
Öləölə bizi söyüb qarğıyıb
Bəlkə elə biz o sapla o vaxtdan
O quşların ayağına bağlıyıq
Bəlkə elə o dünyadan yer altdan
Hər səhər o sapın ucundan çəkib
oyadar oyadar bizi o quşlar
O sapdan asılı oyuncaq təki
oynadar oynadar bizi o quşlar
Alnımızın qırışından
Bağrımızın başından
biz o sapı açammarıq ölüncə
Bu dünyanın torpağındandaşından
Arvadların nazından qarğışından
qopubqopub uçammarıq ölüncə
Ağlayarıq  bizə gülər o quşlar
Gizlənərik  yenə görər o quşlar
Gözümüzü yumarıq ki
o quşları görməyək 
Yuxumuza gəlib girər o quşlar
O quşların ayağına yıxılıb
Yalvararıq: yaxamızdan əl çəkin
Səhəraxşam dincliyimiz yox olub
Barı gecə yuxumuzdan əl çəkin
Yuxumuzda ölü quşlar dirilər
Qanad çalıb silkələyər göyləri
Ayaqların qanlı sapı gərilər
Xırçıldayar ağacların kökləri
Quşlar dartar ağacları dalınca
Lap çinarı lap palıdı qaldırar
Bu torpaqdan
bərkbərk tutar ağaclar
Quşlar dartar torpağı da qaldırar
Quşlar dartar qalxar evləreşiklər
Birbirinə dəyər itlərpişiklər
Arvadlar da uşaqlar da çığrışar
Qorxaqlar da qoçaqlar da çığrışar
Çığrışarıq:
 Qurtar bizi ilahi
Quşlar hara dartar bizi ilahi
Bəlkə quşlar dartadarta aparıb
Boşluqlara atar bizi ilahi
Daş götürüb daşlayarıq quşları
Bircəbircə tuşlayarıq quşları
Uçan quşlar göy üzündən tökülər
daşlayarıq lap bircə quş qalınca
O bircə quş yenə bizə güc gələr
yenə dartar dünyamızı dalınca
Doğrudanmı bircə quşdu ilahi
bu dünyanı
şəhərşəhər ölkəölkə qaldıran
Bu dünyada ən sonuncu şairin
ürəyidi bizi bəlkə qaldıran
Biz o quşu Allah necə daşlarıq
Arvaduşaq cavanqoca daşlarıq
Bu dünyada ən sonuncu şairin
ürəyini daşladıqca daşlarıq
O quşun da axırına çıxarıq 
kimin daşı dəyər görən o quşa
Gözümüzü bərəldərikbaxarıq
göy üzündən qopub gələn o quşa
Göy üzünün uzanar hər qarışı
bu nə işdi a göylərin ağası
Görən niyə dünyamızla o quşun
heç azalmır heç azalmır arası
Əl at bu dünyanın dağındüzün tut
dağındüzün axı nədi günahı
Bu dünyadan özün yapış özün tut
yıxılırıq yıxılırıq ilahi
Bəlkə bir də görəmmədik o quşu
Bəlkə özgə dünyalarla toqquşub
parçaparça dağılacaq bu dünya
Göy üzündə o quş qərib düşəcək
O quş görən hara gedib düşəcək
görən hara yıxılacaq bu dünya
Qurtar bizi bu qorxudan ilahi
Oyat bizi bu yuxudan ilahi
O yuxudan dəli kimi oyanıb
gözümüzü açanda
Qorxaqorxa aralayıb yorğanı
quş ölüsü axtararıq
yerimizin içində


ÜMİDİM YOX BİR ADAMA
Ümidim yox bir adama
Tanrı çatacaq dadıma
Yenə salacaq yadına
Yenə dindirəcək məni
Mən əlinə düşən kimi
Sevinəcək uşaq kimi
Bir sınıq oyuncaq kimi
Bir də qondaracaq məni
Saçlarıma dən salacaq
Ürəyimə qəm salacaq
Yenə əlindən salacaq
Yenə sındıracaq məni



Mən ki qəfəsləri açıb
Uçurtdum dustaq quşları
Bəs onda göydən başıma
Kim yağdırdı bu daşları
Küsən dostu mən dindirdim
Ağlayanı sevindirdim
Mələklərə evləndirdim
Üzü dönük qardaşları
Yoxuydusa bir qonağı
Bu nə evdi tikdim axı
Kimdən ötrü əkdim axı
Bu kölgəsiz ağacları



YIXILIR
Çaşıb solunusağını
Hamı bir ucdan yıxılır
Yadırğayıb uçmağını
Quşlar ağacdan yıxılır
Üz tutub haqqın yoluna
Gedənlərin vay halına
Baş əymir dünya malına
Qəpikquruşdan yıxılır
Öz dərdini çəkir hərə
Öz dibinə çökür hərə
Öz alnını iki yerə
Bölən qırışdan yıxılır
Qocalar ağıldan huşdan
Cavanlar bir şux baxışdan
Xanımlar bir yalvarışdan
Bir aldanışdan yıxılır
Belədi atam belədi
Buyruq Allahdan belədi
Bu dünya çoxdan belədi
Lap yaranışdan yıxılır




Gecə birin yarısıdı
nə dünəndi nə sabah
İki günün arasında
canım sıxılır Allah
Ulduzlardan yuxarısan
Qorxuram yıxılasan
Sən də bir az yuxulusan
mən də yuxulu Allah
Düşüb evev küçəküçə
Dünyanı gəzir əcəl
Bütün ölənlər bu gecə
səndən çıxılır Allah
Doğulan sənə vurulur
Sən verən dinə vurulur
Bir olan minə vurulur
bəndən çoxalır Allah
Nə qədər ki göy üzü var
Göydə hamının gözü var
Sən də bax bəlkə nəsə var
səndən yuxarı Allah



GÖY
Nə var Allahdan yuxarı
Nə var qəbirdən aşağı
Çəkdiyim ahdan yuxarı
Bildiyim sirdən aşağı
Niyə günün gündüzündə
Quşlar azır göy üzündə
Göz yaşları quş gözündən
Tökülür dəndən aşağı
Demə biz ki quş deyilik
Allaha tanış deyilik
Ruhum dur yığış gedirik
Sən yuxarı mən aşağı



TANIYIR
HMehdiyevə
Qaranlıqda birbirini
Quşlar səsindən tanıyır
Qu quşunu zalım əcəl
Son nəğməsindən tanıyır
Mən ayrı quşam ayrı quş
Yarı bülbül yarı bayquş
Bu dünyanı mən boyda quş
Öz qəfəsindən tanıyır
Ha yusa da üzgözünü
Çaşır görəndə özünü
Adam öləndə özünü
Son nəfəsindən tanıyır



SON NƏFƏS
Bu kimin son nəfəsiydi
dəydi toxundu üzümə
Kim məni qonaq elədi
görəsən son nəfəsinə
Aldım o son nəfəsi mən
Oldum onun yiyəsi mən
O son nəfəs ciyərimdən
keçdi isinəisinə
Çox şeyləri verdim bada
Bir də çətin əlim çata
Amma çatdım bu dünyada
son nəfəsin son sözünə
O son söz bəs nə deyirdi
O son nəfəs nə deyirdi
 Sevin özünə  deyirdi 
özünə sevin özünə



ALDAT
Yoldan ötən xanımlara
Baxım gözümü aldadım
Qoy özgələr aldadınca
Özümözümü aldadım
Ömrüngünün bu çağında
Nə umuram sabahımdan
Oturum yol qırağında
Yorğun dizimi aldadım
Başım dik belim bükülü
Yanmışam külüm tökülür
Bir az üfürüm bu külü
Sönən közümü aldadım
Ömrümün son gecəsində
Üstümü əcəl kəsəndə
Ölməyim son nəfəsimdə
Son nəfəsimi aldadım



GEDƏCƏK
Çətini biz ölüncədi
Gedəcək hamı gedəcək
Biz dünyadan gedən təki
Dünyanın qanı gedəcək
Solacaq bağçasıbağı
Quruyacaq son budağı
Dənizin suyu balığı
Sahilin qumu gedəcək
Birtəhər pismi yaxşımı
Yola salıb son axşamı
Söndürüb sonuncu şamı
Ən son adamı gedəcək



ŞAM
Yüz illərdi bir şam yanır
Küləklər söndürə bilmir
Yüzlərlə əllər uzanır
İşığını dərə bilmir
Qaranlıqsa solusağı
Yanan şamın nə günahı
Əriyir tökülür yağı
Ölür ölür ölə bilmir
Giləgilə damladamla
Günbəgün üzülən canla
Ağlayır hər ağlayanla
Hər gülənlə gülə bilmir
Qızındırır yazıqları
Qorxuzur yalquzaqları
İşıqladır uzaqları
Öz dibini görə bilmir



BAXMAZ
Qəm ki doldu bir ürəyə
Üstünəaltına baxmaz
Baxmaz yediyin çörəyə
Atdığın addıma baxmaz
Gözlərin yaşarar qəmdən
Ürəyin qaşınar qəmdən
Bu sifətdə bu görkəmdə
Güzgü də adama baxmaz
Baxtın düşər səndən uzaq
Yüz yol çağır:
 A baxt A baxt
Qumdan evcik hörən uşaq
Sularda batana baxmaz



DƏRD
Göz yaşları süzüldükcə
Adamın quru üzünə
İçimizdə batan dərdlər
Birbir çıxar su üzünə
Qazancımız birdi bizim
Bu dünyanın dərdi  bizim
Çevrilərik dərdimizin
O üzündən bu üzünə
Milyonmilyon qəbir varsa
Bir qəbirsiz şair varsa
Üzündə bir sağ yer varsa
Dünyanın tfu üzünə



507
Sevənlər tutdu dünyanı
Sevdi unutdu dünyanı
Mən də sevdim bu dünyanın
Ən gözəl sözünü aldım
Aldım sözün ağrısını
Yavanını yağlısını
Neçə sözün əyrisini
Düzəldib düzünü aldım
Məni də yola saldı söz
Mən getdim sizə qaldı söz
Yenə təptəzə qaldı söz
Mən sözün tozunu aldım



ÇIXIR
V Bayatlıya
Ələ qələm alan kimi
Sətirlər qaralan kimi
Köynəyə çıxan qan kimi
Kədərim varağa çıxır
Canımda sözlər sıxılır
Artır üstüstə yığılır
Yüz nəğmə batır boğulur
Bir nəğmə qırağa çıxır
Küsən çox şair sözündən
Öpən yox şair gözündən
Şerin astarı üzündən
Baha çıxır baha çıxır




Bu şeri də cırıb atdım
Uçdu kağız parçaları
Göydə quşlar dimdiklədi
Misraları hecaları
Hər sözüm 
bir quşun dəni
Dimdikləndi dərdimqəmim
Dimdikləndi bu qəlbimin
Ağrıları acıları
Bəxtim açıldı bu sabah
Göydə uçan şerimə bax
Axır ki ucaldım Allah
Mən də gördüm ucaları




Bir quş kimi uçdum özüm
Bir budaqtək qondum sənə
Mən sənə inandım sözüm
Mən sənə aldandım sənə
Bu dünyadan üz çevirdim
Tək səni sevdimsevildim
Tək sənin dadını bildim
Tək sənə dadandım sənə
Sən məni tutdun qarğıştək
Ayrılmadıq gözlə qaştək
Divara hörülən daştək
Hörüldüm suvandım sənə



DAŞ ÇATMADI BU DİVARA
Hərə bir daş qoydu bura
Mən də öz daşımı qoydum
Daş çatmadı bu divara
Axırda başımı qoydum
Burda məni tapmaz artıq
Nə bədbaxtlıq nə xoşbaxtlıq
Öz başıma qonan Şahlıq
Şairlik quşunu qoydum
Bu divar qalxdı ucaldı
Yoxsa yenə borclu qaldım
Əlimi cibimə saldım
Qəpikquruşumu qoydum



DİVAR
Varaq deyil divardı bu
Başımı vurduğum divar
Cırmaqlayacırmaqlaya
Yorulub durduğum divar
Bir təktənha ağac kimi
Dibində bitdiyim divar
Ağlayanda balınc kimi
Üzümü sürtdüyüm divar
Varaq deyil divardı bu
Gendən ağarar hər gecə
 “Özündən kimsə məni
Səslər çağırar hər gecə
Mən ölsəm deməyin təkəm
ağlayın bizə ağlayın
Məni deyib haray çəkən
o yetim səsə ağlayın
Bu divarın bu üzündə
ölən Ramizi basdırın
Bu divarın o üzündə
qalan Ramizə ağlayın




Mənimki Allaha qaldı
Alınmadım baha qaldım
Özüm baxabaxa qaldım
Hamını ötürdüyümə
Ürəyim ətdi daş deyil
Kirpiyimdəki yaş deyil
Sevinin əlim boş deyil
Gülməyin gətirdiyimə
Gözüm yuxu yata bilməz
Ana bilməz ata bilməz
Qızıl ola çata bilməz
Tapdığım itirdiyimə



BİR ADAYAM QƏRİB ADA
Bilmirəm yuxuydu nəydi
Bu dünya qırmızı geydi
Saçlarıma bir əl dəydi
Anamın əlindən əziz
Bir dostum arxam olmadı
Mənsiz darıxan olmadı
Ha yandım baxan olmadı
İndi yox külümdən əziz
Bir adayam qərib ada
Doğmalarım döndü yada
Daha mənə bu dünyada
Nə qaldı ölümdən əziz



DÜNYA GÖZƏ DİRƏNƏNDƏ
Dözmək olmur bıçaq kimi
Dünya gözə dirənəndə
Yazmaq olmur söz qələmə
Qələm sözə dirənəndə
Bu yol yolların ağırı 
Çəkəmməzsən ayağını
Üzüb dizdən aşağını
Yoxuş dizə dirənəndə
Bu yolu hamı tək keçdi
Kim keçdisə demək keçdi
Üzməyi öyrənmək gecdi
Yol dənizə dirənəndə



QAYIĞ
Bu qayığın içi bizim
Çölü dənizin dənizin
Dalğalarda dizindizin
Gedər bu qayıq bu qayıq
Dəniz dolu bardaq kimi 
Uzandıqca barmaq kimi
Dalğaları pambıq kimi
Didər bu qayıq bu qayıq
Ömrümüzü dalda qoydu
Qayığı dalğalar oydu
Bu dənizdən nə biz doyduq
Nə də bu qayıq bu qayıq



YOL
Ya bir geniş yolu tut get
Ya düş ensiz cığırına
Bütün yollar gedib çıxır
Ömrümüzün axırına
Bu yollarda duran olmaz
Durub nəfəs dərən olmaz
Çağırsaq hay verən olmaz
Hay vermərik çağırana
Yükünü alıb belinə
Hərə düşər öz yoluna 
Şükür yükün yüngülünə
Şükür yükün ağırına
Yolda haxlarıq ölümü
Yarıb torpağı nar kimi
Dünya bir qara pul kimi
Atar bizi daxılına



DAŞ
Bu sulara kim daş atdı
Bu suları kim oyatdı
Sular oyandı daş yatdı
ağlama daşım ağlama
Ağaclarım yaşılyaşıl
Yarpaqları aşıbdaşır
Yarpaqların arasında
Daşla vurdular bir quşu
ağlama ağacım ağlama
Daş altından bir quş uçdu
Gözündəki bu nə yaşdı
Qəbrimin üstündəki daş
Bir quşa atdığım daşdı
ağlama bacım ağlama



DƏRDİMİ DANIŞDIM SUYA
Dərdimi danışdım suya
Ürəyim qarışdı suya
Ürəyimdən düşdü suya
Bir gəmi üzdü bir gəmi
Dərdimə həmdəm olmadı
Yelkənləri nəm olmadı
Balıqlara yem olmadı
Bir gəmi üzdü bir gəmi
Sahildə bir liman qaldı
Göylərində duman qaldı
Ürəyim qaldı mən qaldım
Bir gəmi üzdü bir gəmi



GƏMİ
 Hara gedirsən ay gəmi
 Uzaqlara uzaqlara
 Məktub yazsam verərsənmi
Balıqlara balıqlara
 Yosunları dərərsənmi
Yosun köynək hörərsənmi
Uşaqlara uşaqlara
 Hara gedirsən ay gəmi
 Yaxınlara yaxınlara
 Məktub yazsam verərsənmi
Qohumlara qohumlara
 Yosunları dərərsənmi
Yosun köynək hörərsənmi
Xanımlara xanımlara



UZAQLARDAN GƏLƏN QATAR
Uzaqlardan gələn qatar
Keçdi bizləri görmədi
Əllərində gül dəstəsi
Duran qızları görmədi
 Uzaqlardan gələn qatar
söylə uzaqlar necədi
Orda çiçəklər necədi
orda yarpaqlar necədi
 Yarpaqları yaşılyaşıl
çiçəkləri dizdən olur
Onların da səhəraxşam
sözsöhbəti sizdən olür
Bu dağın dalı dağları
dənizləri dəniziniz
Onların da uzaqları
elə sizsiniz sizsiniz



ÇIRPIN MƏNDƏN
Birdəfəlik köçüb gəldim
Yeri göyü ölçüb gəldim
 Qaranlıqdan keçib gəldim
Ulduzları çırpın məndən
İpək köynək istəyirəm
Qızıl eynək istəyirəm
Bir qız sevmək istəyirəm
Bu qızları çırpın məndən
Oyaq qalmaq istəmirəm
Tez qocalmaq istəmirəm
Şair olmaq istəmirəm
Bu sözləri çırpın məndən



DÜNYA MƏNƏ TANIŞ GƏLİR
Gedirəm izim böyüyür
Susuram sözüm böyüyür
Baxıram gözüm böyüyür
Dünya mənə tanış gəlir
Bunun dağıdaşı tanış
Bunun yayıqışı tanış
Gözlərimin yaşı tanış
Dünya mənə tanış gəlir
Bir dəfə də gəlmişəmmi
Gəlmişəmmi görmüşəmmi
Yaşamışam ölmüşəmmi 
Dünya mənə tanış gəlir



ULDUZLU GÖYLƏRİN ALTINDAN KEÇDİM
O gecə gen dünya mənə darıydı
Ürəyim sinəmi sancan arıydı
Yaxşı ki ulduzlu göylər varıydı
Ulduzlu göylərin altından keçdim
Tapıldı hər dərdin birdən əlacı
Bildim ki dünyanın yox mənə borcu
Mən nə birinciyəm nə də sonuncu
Ulduzlu göylərin altından keçdim
Daddım bu dünyanın hər bəhərindən
Daddım sevincindən qəmkədərindən
Daddım qızlarından meyvələrindən
Ulduzlu göylərin altından keçdim



TƏK ADAM
Gəzər küçələri gəzər tinləri
Səhərdən axşama təkdi bu adam
Fil çəkə bilməzdi o çəkənləri
İlahi gör nələr çəkdi bu adam
Ürəyi sızladı dost yarasından
Xəbəri olmadı öz yarasından
Uçulan evinin xarabasında
Özgəyə təzə ev tikdi bu adam
Bu gün o adamı gördüm güzgüdə
Yoxyox mən deyiləm
yoxyox özgədi
İlahi gör məni necə gizlədib
Elə güzgüdə də təkdi bu adam



ÖZ İÇİNDƏ
Dımağından telinəcən
Bu adam sənsən beləcə
İndi bacar ölənəcən
Bu adamın döz içində
Üzgözünə yel də döyər
Gün də vurar qar da döyər
Ürək ki yumurta deyil
Niyə bişər öz içində
Uçar divardivar için
Yeryerdən yarılar için
Döyülər qaralar için
Heç nə görünməz içində
Dünyanın dadını gördün
Gəzdin hər addımı gördün
Hər yandan qayıtdıngəldin
İndi buyur gəz içində




Bu sevgim məzhəbim dinim
Bu hirsim qəzəbim kinim
Cibimdəki bıçaq kimi
İçimə qatlandım atam
Üstümdən illər ötüşdü
Gün döydü yellər ötüşdü
İçimdə bişdim yetişdim
İçimdə dadlandım atam
Hər gecə hörümçək kimi
Hördükcə hördüm qəbrimi
Öldüm dirildim qəbrimin
Üstündən atdandım atam
Bu dünya yem bilir məni
Yer üzü gəmirir məni
Göy üzü sümürür məni
 Qoyma qanadlandım atam
Mən nə çəkdim Ağlım bilər
Dərdim bilər ağrım bilər
Sən bilmədin oğlum bilər
Mələkdim şeytandım atam



GETMƏDİM
Ha ki yüyür ha ki tələs
Addımaddım nəfəsnəfəs
Bu dünya ölçüyə gəlməz
Dünyanı ölçüb getmədim
Heç kəs öymədi adımı
Çoxu çapanda atını
Mən gizlətdim qanadımı
Quş kimi uçub getmədim
Doğradımçapdım özümü
Yoğurdumyapdım özümü
Nə yaxşı tapdım özümü
Böyrümdən keçib getmədim



DEMƏ ŞAİRİNKİ DİL DAVASIDI
Demə şairinki dil davasıdı
Şapalaq vurmağa qolumuz da var
Bir az başımızda ağlımız da var
Bir az cibimizdə pulumuz da var
Çox qoçaqlar yoxa çıxdı ortada
Kimin baxtı kimi yıxdı ortada
Nə olsun ki bir şey yoxdu ortada
Hələ sağımız da solumuz da var
Min ildi doğulubölürük atam
Ağlasaq kiriyə bilirik atam
Hələ ki yeriyə bilirik atam
Hələ ki getməyə yolumuz da var




Sən qapıdan çıxanacan
Bütün yollar bağlanacaq
Gözündən yaş axanacan
Bütün qəmlər ağlanacaq
Sevinənlər sevinəcək
Sevilənlər seviləcək
Neçə sağlıq deyiləcək
Neçə baş sığallanacaq
Qaçanda hər şeyin dadı
Yeməyin içməyin dadı
Bu süfrədə sənin adın
Axır ki soraqlanacaq
Bu dünyanın varyoxundan
Savabından günahından
Kababından arağından
Sənə də pay saxlanacaq



BU DÜNYADA BİZ HƏRƏMİZ
Bu dünyada biz hərəmiz
Bir günahın yiyəsiyik
Hərdənhərdən çəkdiyimiz
Gizli ahın yiyəsiyik
Ölüncə illər uzunu
Dəyişsək də yüz cür donu
Yenə bu ağzın bu burnun
Bu qulağın yiyəsiyik
Baxt quşudu uçub gedən
Başımıza sıçıb gedən
Cini çoxdan qaçıb gedən
Bir çırağın yiyəsiyik




Qanadım var göyüm var
Quşam qəfəsim yoxdu
Uçmağa hər şeyim var
Təkcə həvəsim yoxdu
Yol getməyə yolum var
Qulluğum var qulum var
Xərcləməyə pulum var
Təkcə həvəsim yoxdu
Nə dərd var nə əzab var
Nə hirs var nə qəzəb var
Ölməyə yüz səbəb var
Təkcə həvəsim yoxdu




Çəpçəp baxır göylər bizə
Yağışlar çəpəki yağır
Ölənəcən belimizə
Taleyin təpiyi yağır
Daşlayırıq göy üzünü
Mələklər göydə diksinir
Qanadları sınır sınır
Ağappaq lələyi yağır
Yerdən göyə baxabaxa
Deyirik ki: “Qar yağır”
Mələklər qırılıb daha
Lələklər hələ ki yağır




Bu şəhərə düşən axşam
Bir ağrıyan can kimidi
Göy üzündə qızarışan
Ulduzlar çiban kimidi
Allah da göydə təkdi tək
Onun da dərdini çəkək
Bu dünyada dərdsiz ürək
Susuz dəyirman kimidi
Qapı çırpıldı yenə də
Tüpürüb dərdəqəmə də
Bu dünyadan gedəgedə
Qapını çırpan kim idi




Bu mənəm bu da üç balam
Bəs niyə uşaq kimiyəm
Qaranlıqda azıb qalan
Bir yetim işıq kimiyəm
Demə: "Nədi işinpeşən"
Canında dərdi tərpəşən
Saz görsə əti ürpəşən
Təkqollu aşıq kimiyəm
Mənəm bəxti sərxoş çıxan
Yer qazsa 
su yox daş çıxan
Dolu qabdan da boş çıxan
Bir sınıq qaşıq kimiyəm
Ağrım özümdən oyaqdı
Ağlım sözümdən oyaqdı
 İlahi bir yağış yağdır
Biz az bulaşıq kimiyəm



DARIXIR
Bu nə təhər darıxmaqdı
Axı belə kim darıxır
Cibimdə əlim darıxır
Ağzımda dilim darıxır
Darıxır qabımqaşığım
Darıxır yorğandöşəyim
Evdə qalsam eveşiyim
Yol getsəm yolum darıxır
Yoluma qızlar çıxsalar
Gülüb üzümə baxsalar
Yaxama bir gül taxsalar
Yaxamda gülüm darıxır
Hara atım bu kədəri
Yox hesabı yox qədəri
Görünür məndən ötəri
Hardasa ölüm darıxır



GƏLİN AÇIN YUMRUĞUMU
Sıxılmaqdan əlim şişib
Dırnağım ovcumu deşib
 Barmaqlarım düyün düşüb
Gəlin açın yumruğumu
Nə gedib yata bilirəm
Nə qələm tuta bilirəm
Nə bir daş ata bilirəm
Gəlin açın yumruğumu
Mən ki bir fağır oğuldum
Birdən yay kimi yığıldım
Boğuldum Allah boğuldum
Gəlin açın yumruğumu
Uçdu mən quran qalalar
Yaxşı ki var gül balalar
Dedilər: "Ovcunda nə var
Gələk açaq yumruğunu"



ADAM
Dostum Natiq Səfərova
Görən səni kim ovudur
Ay məni ovudan adam
Özgə dərdi görən kimi
Dərdini unudan adam
Xoş sözüylə qılığıyla
Balaca boybuxunuyla
Süfrəsinin varyoxuyla
Yerigöyü tutan adam
Dünyada nə su nə od var
Dünyada nə dost nə yad var
Tanrıdan özgə bir ad var
Adam
Adam
Adam
Adam




Üz tutduğum adamlar da
Üzümə durdular mənim
Bir quyuya salladılar
İpimi qırdılar mənim
Yalandan yaş axıtdılar
Kəfənimi toxutdular
Yasini oxutdular
Duamı qıldılar mənim
O quyu necə dardı dar
Mən çıxanda mat qaldılar
Yenə könlümü aldılar
Dostlarım oldular mənim



BÜTÜN DOSTLAR SAĞ OLA KAŞ
Mən öləndə ağlamağa
Bütün dostlar sağ ola kaş
Gözlərimi bağlamağa
Neçə cüt barmaq ola kaş
Boynunu büküb qapıda
Bir qız göz yaşı axıda
Üç balam şirin yuxuda
Qadınım oyaq ola kaş
Güc tapmasam ev tikməyə
Qapımda ağac əkməyə
Kəfən yox məni bükməyə
Bir yaşıl yarpaq ola kaş



ÇOX DOSTLARIN DÖNDÜ ÜZÜ
Çox dostların döndü üzü
Kim dost edər indi bizi
Aralığa düşən buzu
Çapmağa bir əl qalmadı
Dünya bircə qarış deyil
Niyə hamı tanış deyil
Heç kəsin əli boş deyil
Öpməyə bir əl qalmadı
Daha biz də bu günsabah
Yarı suyuq yarı torpaq
Gözümüzə qara torpaq
Səpməyə bir əl qalmadı




Eşidən yox sözümüzü
Adımız bir cərgədə yox
Gün döyür başgözümüzü
Sığınmağa kölgə də yox
Dünyada qəribik nəsə
Yarı köhnə yarı təzə
Bir ölkə yox bizi gəzə
Biz gəzən bir ölkədə yox
Ötürdük yenə axşamı
Ölüm gələnə oxşamır
O dünya bundan yaxşımı
Bəlkə də hə
Bəlkə də yox



ŞÜKÜR
Şükür hər ötən axşama
Hər gələn sabaha şükür
Şükür çiynimdə başıma
Başımda papağa şükür
Qapım döyülür deyəsən
Cəlladmısan əcəlmisən
Hər kimsənsə xoş gəlmisən
Hər gələn qonağa şükür
Buyur boynumu baltala
Getsəm də torpaq altına
Yenə də lənət şeytana
Yenə də Allaha şükür



GİLƏNARLAR ÇİÇƏKLƏYİR
Gecənin tən yarısında
Gilənarlar çiçəkləyir
Yerlə göyün arasında
Gilənarlar çiçəkləyir
Qız gözütək qəşəng iri
Nazla açılır hər gülü
Qışdan çıxan o dipdiri
Gilənarlar çiçəkləyir
 Hər qış neçə dost azalır
Adı daş üstə yazılır
Yoxsa bizsiz də yaz olur
Gilənarlar çiçəkləyir




Yüz yol ah çək dərd azalmaz
Bir dərd yüz ahdan böyükdü
Bir gecənin qaranlığı
Yüzyüz çıraqdan böyükdü
Kim yaratdı bizi yoxdan
İndi baxsın bir qıraqdan
Dünyada tamahtamahdan
Günahgünahdan böyükdü
Başımızda qapaz varsa
Yaşamağa qəfəs varsa
Bir quruca nəfəs varsa
"Var" yenə "yox"dan böyükdü
Min illərdi öləölə
Ölüm nədi biləbilə
Doğulursa insan hələ
İnsan Allahdan böyükdü




Sənsən mənim solumsağım
Sənsən yaxınımuzağım
Səndən özgə kim var axı
meydanda Allah
Keşikçisən yerin uca
Dustağınıq gündüzgecə
Dünya adlı bu qopqoca
zindanda Allah
Nə bir dinibdanışırsan
Nə haləhval soruşursan
Bir ruh kimi dolaşırsan
hər canda Allah
Sənsən hamının son andı
Sənsiz nə varsa yalandı
Mələk də sənin qulundu
Şeytan da Allah
Gözümüzü özün qapa
Göz yumunca haqqı tapaq
Hər ağızdan bir söz qopar
son anda "Allah"




Görünmədin bir kimsəyə
Çətin mən də tapım səni
Qanadım yox uçum göyə
Göy üzündə tapım səni
Bir buludun üstündəmi
Göyə qalxan tüstüdəmi
Məsciddəmi kilsədəmi
Hansı dində tapım səni
Mən bu Allahsız ölkədə
Azmışam yolu bəlkə də
Hansı dalanda döngədə
Hansı tində tapım səni
Kim bilir necəsən necə
Kim bilir bəlkə bu gecə
Sən idin qapımdan keçən
Tanımadı qapım səni



FİKİR İÇİNDƏ
KV Nərimanoğluna
Bu şəhərdə heykəllərin
hamısı fikir içində
Büstlərin yarısı yoxdu
yarısı fikir içində
Heykəllərin donuq gözü
Yuxarıdan süzür bizi
Cavanı qocası qızı
qarısı fikir içində
Baş açmadıq bu nə sirdi
Bizi bura kim gətirdi
Nə qısa bir ömür sürdük
bir uzun fikir içində



NƏ HİRSLƏ OXUYUR BU QUŞ
Nə hirslə oxuyur bu quş
Mahnı deyil qarğışdı bu
Elə bil hürür adama
Yarı it yarı quşdu bu
Yoxdu quşlar arasında
Dilini bilən bu quşun
İtlər səs verir səsinə
Bayaqdan hürən bu quşun
Nə çoxdu hirsihikkəsi
Canındakı qurd kinidi
Yazıq hürməsin neyləsin
Bəlkə günü it günüdü
Quş olub hür it olub uç
Kimdi görən bu ölkədə
İti qab dibi yalayan
Quşu hürən bu ölkədə



MƏN DƏ TANRI QUŞU OLSAM
ƏƏylisliyə
Gün doğsa da işıqlanmaz
ömrün qara günləri
Tanrıyla kim barışdırar
bəxtindən küskünləri
Canımıza hardan dolub
bu dəlilik havası
Ağaclar da Məcnun olub
başında quş yuvası
Quşa dönüb mollalar da
qonub minbər başına
Əzan verib bu şəhəri
basdırarlar axşama
Mən də Tanrı quşu olsam
mən də qonsam minbərə
Hər nə desəm küfr çıxar
bəlkə bütün dinlərə
Bəlkə məni dörd bir yandan
nişan alar ovçular
O minbərdən damladamla
qanım yerə damcılar
Bir yaralı molla uçar
sənə sarı ilahi
İnsaf elə bu yaramı
özün sarı ilahi



DƏLİ
Hər bir dərdə dözən adam
Heç bir şeydən dəli olur
Özü də xəbər tutmadan
Qəflətən gülməli olur
Düz yolda çaşır ayağı
Qarışdırır solusağı
Və bu işdə nə Allahın
Nə bəndənin əli olur
Beynini gəmirən zəli
Deyir ki dəlisən dəli
Hər yandan üzülür əli
Və adam ölməli olur




Əli Allah ətəyində
Günahı var mələyin də
Sevgini qız ürəyində
Əkən kimdi dərən kimdi
Min günaha batabata
Ömrünü sürür hər adam
Kimdi yanımızda yatan
Yuxumuza girən kimdi
Göy üzü aylıulduzlu
Allah baxır gizligizli
Bəlkə bir Allah təmizdi 
Görən kimdi Bilən kimdi



GİZLƏNMƏYƏ BİR YER GÖSTƏR GİZLƏNİM
Gizlənməyə bir yer göstər
gizlənim
Səhəraxşam axşamsəhər
gizlənim
Oğlumdan da qızımdan da
gizlənim
Hamıdan da özümdən də
gizlənim
Kağızdan da qələmdən də
gizlənim
Ömürdən də ölümdən də
gizlənim
Bir yer göstər
nə ev olsun nə qəbir
Bir daş altda bir daş üstə
gizlənim
Allah harda gizlənmisən
Cavab ver
Çıx mənə də bir yer göstər
gizlənim



TANRI BİZƏ ÖMÜR VERDİ
Çıxdıq zülmətdən işığa
Tanrı bizə ömür verdi
Özgələrə 
danışmağa
Bizə 
susmağa dil verdi
Qıfıl asdı dilimizdən
Qalxdıq basdı belimizdən
Nə aldısa əlimizdən 
Əvəzində səbir verdi
Çox ömrü toya döndərdi
Kimini aya göndərdi
Bizi də suya göndərdi 
Əlimizə xəlbir verdi



ƏYİLDİM SULARA BAXDIM
Əyildim sulara baxdım
Axtardım cavan üzümü
Sular axdı sular axdı
Apardı cavan üzümü
Qaçdım daşqaya bilmədim
Qaçdım haxlaya bilmədim
Tutub saxlaya bilmədim
Sularda axan üzümü
Üzgözüm qırışdı anam
Bu nə tordu düşdüm anam
Ölənəcən qurtarmaram
Daha bu tordan üzümü



YARPAQ
Ötdügetdi cavan yaşım
Çatdım ömrün yarısına
Yavaşyavaş enir başım
Ürəyimin ağrısına
Başım üstdə dan sökülür
Dağılır gecənin külü
Bu dünyanın üzü gülür
Ağı çıxır qarasına
Saçımın da artır ağı
Əsir ömrümün budağı
Çevrilirəm bir yarpağın
Yaşılından sarısına
Bir səhər görsəm ölümü
Əlimdən salsam qələmi
Yarpaq kimi qoyun məni
Varaqların arasına



KİLİD
İynəmiz var sapımız yox
Çömçəmiz var qabımız yox
Bağlamağa qapımız yox
kilid budu açar budu
Hərə bir cür gün qazanar
Kim uduzar kim qazanar
Kilidlənər darvazalar
həyət budu hasar budu
Gün gələr əllidə yüzdə
Bağlanar ağız da göz də
Kilidlənər ömrümüz də
tabut budu mismar budu



TELEQRAF DİRƏKLƏRİ
"Ağlarsan gecə gələn teleqraf xəbərlərinə"
Nazim Hikmət
Bu teleqraf dirəkləri
Yoluşdurar küləkləri
Küləklərin saçlarına
Dolanıbdı biləkləri
teleqraf dirəklərinin
Səhərsəhər kim dindirdi
Kim dindirdi sevindirdi
Toy paltarı geyindirdi
teleqraf dirəklərinə
Axşamaxşam kim ağlatdı
Qoluna qara bağlatdı
Asıldı bu gecə vaxtı
teleqraf dirəklərindən
Səssiz getdi tanınmadı
Satılmadı alınmadı
Bir nəğməsi çalınmadı
teleqraf dirəklərində
Keçirib boynu ilgəyə
Son əlac qalsa ölməyə
Tanrı barı çox görməyə
teleqraf dirəklərini



AĞI
Zalım dünya öz işində
Gəlişindəgedişində
Gəl ağlayaq yetmişində
Sevgilitək ölənlərə
Ürəyi min cür dərd görüb
Gözü min cür sifət görüb
Gözəlgöyçək ömür sürüb
Gözəlgöyçək ölənlərə
Keçib kolundankosundan
Tikanların arasından
Qan sızdıqca yarasından
Əldə çiçək ölənlərə



SOYUYUR
Bu adam ölür deyəsən
Əlimdə əli soyuyur
Yavaşyavaş sönür gözü
Alnının təri soyuyur
Səslər batır qulağında
Dadlar itir damağında
Cadarcadar dodağında
Min öpüş yeri soyuyur
Quruyur gözümüzdə yaş
Ya bu adam ya qara daş
Və beləcə yavaşyavaş
Ölüdən diri soyuyur




ƏMəmmədova
Qəbrim üstə istəmirəm
Bir dosttanış ağlasın
Bir az külək uğuldasın
Bir az yağış ağlasın
Qəbrimi bulud sulasın
Bəlkə bitdim təzədən
Bir təktənha qurd ulasın
Bir şikəst quş ağlasın
Qəbrimi lap dərin qazın
Bir səssəmir gəlməsin
Kim ağlasa xısınxısın
Yavaşyavaş ağlasın
Ölüm Allah əmridisə
Qəbrə gir sakit uzan
Hərdən Ölüm əmri yazan
Allah da kaş ağlasın



QOŞULAQ
Dərdqəmin üstən atdanaq
Bir az sevinək şadlanaq
İçimizdən qanadlanaq
Uçan quşlara qoşulaq
Görməyib biz görənləri
Dərməyib biz dərənləri
Yada salaq ölənləri
Bu yağışlara qoşulaq
Tüpürək əyri işlərə
Qəpiklərəquruşlara
Dünyada nə söyüşlərə
Nə qarğışlara qoşulaq
Dediyimiz düz olmasa
Bu dünyaya bəs olmasa
Deməyə bir söz olmasa
Susaq daşlara qoşulaq



BOŞALIB
Dağlar da alçalıb bir az
Daşlar da yumşalıb bir az
Bu dünya boşalıb bir az
Hər şeyin bağı boşalıb
Çox barmaqdan üzük düşüb
Çox igidlər yazıq düşüb
Əldən yumruq uzaq düşüb
Dodağın ahı boşalıb
Baxır dünyanın damına
Dükanına hamamına
Gücü çatmır adamına
Göydə Allahı boşalıb


AYAĞIM
Neynirəm baxmır sözümə
Əlimdən çıxır ayağım
Hərdən güc verib dizinə
Yolumdan çıxır ayağım
Mən təkəm ayağım qoşa
Deyir dayan yorulmuşam
Bu yolları səhəraxşam
Başıma qaxır ayağım
Yolların yoxuşun çəkir
Elə bil qurğuşun çəkir
Nə çəkirsə başım çəkir
Bəs niyə qorxur ayağım

GÜZGÜ
Ağrımaz bir ağrımızla
İşi yoxdu ağlımızla
Ağzımızlaburnumuzla
Başımızı qatan güzgü
Tərs baxsaq da sifətinə
Bircə kəlmə çətin dinə
Həmişə su qiymətinə
Bizi bizə satan güzgü
Yüz cür üz görüb qorxmusan
Yenə bizsiz darıxmısan
Bəlkə bizi sən doğmusan
Anam güzgü
Atam güzgü
Daha bizdə hal qoymadın
Gizlənməyə yer qoymadın
Açılmayan sirr qoymadın
A dünyanı tutan güzgü

AYDINLIQ
Bu dünyada hər nə varsa
Gedir üzü aydınlığa
Yaş ötdükcə qoca dünya
Çəkir bizi aydınlığa
Qopub dərdimdənağrımdan
Gün kimi doğub bağrımdan
İçimin qaranlığından
Çıxır sözüm aydınlığa
Çatdı ömrümün gündüzü
Deyəsən gün vurdu sizi
Qaranlığım yordu sizi
İndi dözün aydınlığa

DÜNYA QƏFİL İŞIQLANSA
Qəfil gün doğsa bir gecə
Dünya dümağ işıqlansa
Şəhərşəhər küçəküçə
Otaqotaq işıqlansa
Görərik kimlərin əli
kimlərin cibindən çıxır
Kimlər əyiləeyilə
kimlərin evindən çıxır
Qəfil gün doğsa bir gecə
Minmin gizli günah görsək
Üstünü örtə bilməsə
Bu dünyanı çılpaq görsək
Başımıza hava gələr
ağlımız çaşar bəlkə də
Hamı birdən baş götürüb
dünyadan qaçar bəlkə də
Bu dünyada bəs kim qalar
 Kim böyüdər uşaqları
Nə yaxşı ki bu dünyamız
Yavaşyavaş işıqlanır

BOĞULUR
Dünyanın suyu çirklənir
Suyunda balıq boğulur
Çirklənir göyü çirklənir
Göyündə Allah boğulur
Çox batan yerində batır
Dadına gələn də batır
Ağıllı dərində batır
Dayazda axmaq boğulur
Kimisi nəğməlisazlı
Kimisi başı qapazlı
Kimisi paltarpalazlı
Kimisi çılpaq boğulur

GÖZÜ YAŞLI YORĞUN EŞŞƏK
Gözüyaşlı yorğun eşşək
Kirimişcə yükünü çək
Bu yol da gectez bitəcək
Yorulmaq sənə qalacaq
Sən belə fağır olanda
Yükün lap ağır olanda
Kürəyin yağır olanda
Ümid palana qalacaq
Bu palan zalımdı zalım
Səni hər gün zora salıb
Axır bir gün yola salıb
Səndən balana qalacaq

BU NƏ DAĞDI BU NƏ SÜRÜ
Bu nə dağdı bu nə sürü
Sən bu dağda sürüyə bax
Ətdən əti süddən südü
Papaqpapaq dəriyə bax
Bu sürünün köpəyi yox
Bu çobanın köməyi yox
Çomağı yox tütəyi yox
Görən deyər dəliyə bax
Sürü gedər aramaram
Durub gendən çağıraram
Bəlkə elə canavaram
Çoban bir dön geriyə bax

CANAVAR
VSəmədoğluna
Bəlkə də mən canavardım
Dünyanın əzəl vaxtında
Hələ fərli dil açmayıb
Hər şeyin susan vaxtında
Hər ağacı kolu adsız
Qarışqası fili adsız
Çox şeylərin hələ adsız
Dolanıb gəzən vaxtında
Biriydi hamının baxtı
Yoxdu xoşbaxtı bədbaxtı
Balıqların uçan vaxtı
Quşların üzən vaxtında
Bəlkə söz də hədər idi
Hər nə vardı gözəl idi
Canavar da gözəl idi
Dünyanın gözəl vaxtında

QOYUN OLMAQ ÇƏTİN ŞEYMİŞ
Bu dünyanın əzabı çox
Haqqından haqqhesabı çox
Qoyunundan qəssabı çox
Qoyun olmaq çətin şeymiş
Boynundan çatı sallanıb
Bir çəngə ota aldanıb
Yeyib kökəlib dadlanıb
Qoyun olmaq çətin şeymiş
Kötüklər qaralan yerdə
Bıçaqlar can alan yerdə
Çobanlar qurd olan yerdə
Qoyun olmaq çətin şeymiş
İt olub hürmədik Aya
Yıxdı bizi abırhəya
Qoyun olmayaolmaya
Qoyun olmaq çətin şeymiş

QUZU
Bu həyətdə yatan quzu
Yuxunda gördüyün nədi
Nəfəsini dadlı uzun
Ot kimi dərdiyin nədi
Bağlanıb baxtın bağlanıb
Qırmızı bantın bağlanıb
Tumarlanıb sığallanıb
Bu evə gəldiyin nədi
Sevinmə ki hələ toxsan
Yaşıl otdu hara baxsan
Mən bilirəm qurbanlıqsan
Bəs sənin bildiyin nədi

ÖLDÜR MƏNİ OYNAMARAM BU TOYDA
Aman Allah bu nə işdi nə işdi
Aylar illər necə gəldi ötüşdü
Bu qız haçan belə dəydi yetişdi
Bu boybuxun buna haçan verildi
Dünən hələ bu boydaydı bu boyda
İndən belə ağlamaqdan nə fayda
Öldür məni oynamaram bu toyda
Öldür məni bəlkə bir də dirildim
Bəlkə bir də bu qız çıxdı rastıma
Yanıq verdim düşmənimə dostuma
Lampa olub işıq saldı üstümə
Kölgə olub ayağına sərildim
Atam oğlu boşla boş nağılları
Bu qız getdi uzaq oldu yolları
Kiminçinsə qucaq oldu qolları
Dodaqları bir öpüşlə dərildi

ƏLVİDA
Səni sevdim sevilmədən 
Dodağımda öpülməyən
Hələ sənə deyilməyən
Sözlərim qaldı əlvida
Güc yox ümid bəsləməyə
Təzə sevgi gözləməyə
Sifətimi gizləməyə
Dizlərim qaldı əlvida
Uçmadım quşlar içində 
Yadlar tanışlar içində
Yağan yağışlar içində
Gözlərim qaldı əlvida

GEDƏN KİMDİ QALAN KİMDİ
Gedən kimdi qalan kimdi
Gedən sənsən qalan mənəm
Dünyanın bu azad vaxtı
Ağam sənsən qulun mənəm
Şerimdə saçının ətri
Ətir qoxuyur hər sətrim
Gecəgündüz səndən ötrü
Xeyirdua qılan mənəm
Öz başımı tutub qaldım
Baxtım yatdı yatıb qaldım
Bir sevgidən yetim qaldım
Anam sənsən balan mənəm

TƏKİ SƏNİN ÜZÜN GÜLSÜN
Mənim üzüm gülən deyil
Təki sənin üzün gülsün
Məni görsə "dəlidi" deyib
Oğlun gülsün qızın gülsün
Mən ki sənə yaraşmadım
Söz demədim dalaşmadım
Ulduzumuz barışmadı
Qoy yenə ulduzun gülsün
Yüz il qocalma qarıma
Bir səhər çıxıb yoluma
Duz səpsən köhnə yarama
Yaram gülsün duzun gülsün

YAYLIĞINI YEL APARIR
Saçların dağılıb tamam
Yaylığını yel aparır
Qaçıram tuta bilmirəm
Qoyma məni tər aparır
Yuyundum tərdə yuyundum
Axır yoruldum dayandım
Qayıtdım gördüm toyundu
Gördüm səni ər aparır
Saçına güllər taxırsan
Ovcuna xına yaxırsan
Sən orda göyə baxırsan
Burda məni yer aparır

SƏNİNKİDİ BU PƏNCƏRƏ
Səninkidi bu pəncərə
İpək pərdəsi tərpənir
Pəncərənə özgəsinin
Qara kölgəsi tərpənir
Keçib soldansağdan indi
Baxıram uzaqdan indi
Mən çəkdiyim ahdan indi
Dünyanın üzü tərpənir
Tərpənir otuyarpağı
Tərpənir daşıtorpağı
Yerdən göyə uçur ahım
Ayıulduzu tərpənir
Tərpənir qapınpəncərən
Diksinib baxırsan çölə
Zəlzələdi yoxsa elə
Pəncərən özü tərpənir

QAPINI DÖYƏ BİLMİRƏM
Qapını döyə bilmirəm
Qapına sürtüm üzümü
Qapın bir az əzizləsin
Bu yazıq yetim üzümü
Qorxdum qonşular görələr
Buna min cür rəng verələr
Qapından zorla birtəhər
Qopartdım dərdim üzümü
Qoy həsrət qalım telinə
Əlim çatmasın əlinə
Kaş bircə tabut yerinə
Qapınla örtüm üzümü

BİLİRƏM GƏLƏN DEYİLSƏN
Bilirəm gələn deyilsən
Gözləyirəm yenə səni
Özgənin olsan da  tanrı
Çox görməsin mənə səni
Küsmərəm gəldingəlmədin
Sən getdin mən ki ölmədim
Heyif gətirə bilmədim
Sevgi adlı dinə səni
Yollarına sərilim kaş
Divarına hörülüm kaş
Yüz yol ölümdirilim kaş
Sevim dönədönə səni

APAR
Qəbrim də yoxdu ki deyəm
Üstünə bir gül dər apar
Ya lap hava qaralanda
Ya lap səhərsəhər apar
Nə olsun sağam diriyəm
Onsuz da sənsiz ölüyəm
Ürəyində bir azca qəm
Boğazında qəhər apar
Elə bilir oğlu sağdı
Hələ dünənki uşaqdı
Ölmüşəm xəbəri yoxdu
Anama da xəbər apar

AX BU QIZIN BARMAQLARI
Ax bu qızın barmaqları
Barmaqlarıma dəymədi
Ürəyim ağrıyan gecə
Gəlib qapımı döymədi
Ax bu qızın barmaqları
Bir məktub yazarmı görən
Bir gün eşitsə ölmüşəm
Qəbrimi qazarmı görən
Ax bu qızın barmaqları
Bir üzük taxdı belinə
Qız idi dinə bilmədim
İndi nə deyim gəlinə
Ax bu qızın barmaqları
Uzunuzun barmaqları
 Döymədi anam döymədi
Qapımızı barmaqları

BAYATILI QOŞMA
Ağacda xəzəl ağlar
Dibində gözəl ağlar
Düşən nəydi 
nə yarpaqdı nə yaşdı
Bunun hansı qızdı hansı ağacdı
Qız ağaca ağac qıza qarışdı
Kirpikləri yarpaqladı bu qızın
Qızlıq donu yarpaqlardan biçildi
Kimi sevdi kim götürüb qaçırdı
Ağ köynəyi düymədüymə açıldı
Qara baxtın kim bağladı bu qızın
Dindirdilər bir dərdimiz min oldu
Nəğmə oldu kitab oldu din oldu
 O ağaca balta vuran kim oldu
Kim gözünü torpaqladı bu qızın


Bir xəfifcə külək əsdi
ürəyimin yanından
Əsdi ətəyi yellənən
bir nazik qız donundan
Bu nə gözəl qızdı Allah
lap qəbirdə sevməli
Bir də bir də doğulmalı
bir də bir də sevməli
Gecələri səhərəcən
dizinə baş qoymalı
Yuxuda da onu görüb
diksinib oyanmalı
Əcəl günü son nəfəsdə
son sevdaya düşməli
Bir cüt quştək bir qəfəsdə
onunla sevişməli
Sonra sonra arxayınca
kirimişcə ölməli
 Bəsdi kiri axmaq qoca
gülməlisən gülməli


Səhər ölmək istəyirəm
Gecə ölsəm bağışla
Bilmirəm necə yaşadım
Necə ölsəm bağışla
Tanrıdan bəxt borc alsaydım
Sənə də saxlayardım
Ağlamağı bacarsaydım
Sənə gün ağlayardım
Gizli ölmək istəyirəm
Xəbər tutsan bağışla
Qorxuram unutmayasan
Yox unutsan bağışla
Qışda ölsəm qəm eləmə
Yerim isti olacaq
Ruhum uçub cəhənnəmə
Gedən tüstü olacaq
 Səssiz ölmək istəyirəm
Səsim gəlsə bağışla:
Sənsiz ölmək istəyirəm
Sən də ölsən bağışla

YAVAŞYAVAŞ SEVDİM SƏNİ
Yavaşyavaş sevdim səni
Hər gün bir az da sevdim
Ən çox bu qış sevdim səni
Qarda ayazda sevdim
Gör bir nə tez isinişdik
Havalar soyuyanda
Adamlar qalın geyinib
Ağaclar soyunanda
Qar altından baş qaldıran
Çiçəktək sevdim səni
İstisinə qızındığım
Ocaqtək sevdim səni
Hələ bu cür sevməmişdim
Ömrüm boyu heç kimi
Səni sevdim qar üstündə
 Yem axtaran quş kimi
Qorxaqorxa bu sübh çağı
Nə baxırsan göyə sən
Deyirsən ki günəş çıxıb
Qar əriyir deyəsən

BU QIŞI DA SALDIM YOLA
Bu qışı da saldım yola
Bu qar da əridi anam
Qoşulub əriyən qara
Ağlasam yeridi anam
Dönüb baxtın üzü bizdən
Kim qurtarar bizi bizdən
Bu dünyada özümüzdən
Dərdimiz diridi anam
Gün bürüdü dörd bir yanı
Baxtıma doğan gün hanı
Saatım yoxsa dünyanın
Vaxtından geridi anam

YAĞIŞ YUYUR GÜN QURUDUR
Bu yerləri bu göyləri
Yağış yuyur gün qurudur
Bu dünyada çox şeyləri
Yağış yuyur gün qurudur
Gözümüzün yaşını da
Bağrımızın başını da
Qəbrimizin daşını da
Yağış yuyur gün qurudur
Gələn nədi gedən nədi
Bələk nədi kəfən nədi
Bu dünya öz kefindədi
Yağış yuyur gün qurudur
Ulduzların tozunu da
Lap günəşin özünü də
Lap yağışın özünü də
Yağış yuyur gün qurudur

BİR OVUC SUDA
KAbdullaya
Bu səhər
yudum üzümügözümü
bir ovuc suda
Gördüm ayaqdan başacan
özümü bir ovuc suda
Tanıdım qurdu quzunu
Bu dünyanın hər üzünü
Adamların yaxşısını
pisini bir ovuc suda
Tapdım olub keçənlərin
Bu dünyadan köçənlərin
Yüz il qabaq içənlərin
izini bir ovuc suda
Atdım hər dərdin daşını
Durdum dik tutdum başımı
Əritdim gözüm yaşının
duzunu bir ovuc suda

KƏPƏNƏK QANADLARI
Uçub getdi izi qaldı
Tanrı məndən razı qaldı
Əllərimdə tozu qaldı
Kəpənək qanadlarının
Kəpənəklər uçur uçur
Göymü baha yermi ucuz
Qəlbimə dəydi bir ucu
Kəpənək qanadlarının
Özümü duyub ağlayam
Gözümü yumub ağlayam
Üzümü qoyub ağlayam
Kəpənək qanadlarına
Sevmirəm səni bağışla
Bağışla yenə bağışla
Bağışla məni bağışla
Kəpənək qanadlarına

QARAQARA QARIŞQALAR
Qaraqara qarışqalar
kəpənəyi neylədiniz
Toplaşdınız top oldunuz
Qanadqanad qopardınız
Daşıdınız apardınız
kəpənəyi neylədiniz
Ayrıldı gün işığından
Sıyrıldı göy qurşağından
Qulağım batdı tutuldu
Güllərin qışqırığından
kəpənəyi neylədiniz
Dərdi düşər ağızlara
Haraylar çağırar sizi
Nə yedirər doyuzdurar
Nə qışdan çıxarar sizi
kəpənəyi neylədiniz


Dərd dərdi əridir udur
Dərd dərdin dibinə çökür
Dərd dərdin əlindən tutur
Dərd dərdin ipini çəkir
Nə uzundu dərdin ipi
Dolanır dörd bir tərəfi
Dünyanın dərdli tərəfi
Dərdsiz tərəfini çəkir
Dünyadan bezmir yenə də
Şükür deyib bu günə də
Adam lap öz dərdini də
Sevinəsevinə çəkir


Bu dərd köhnədi uludu
Demə "nəm çəkib suludu"
Səhra kimi qupqurudu
Göz yaşı da qorxur ondan
Batmaz canavar dişi də
Bacarmaz heç bir kişi də
Arvadların söyüşü də
Qarğışı da qorxur ondan
Bu dərdi az tərpət 
yatır
Oyanmağa həsrət yatır
Bu qəbirdə bir dərd yatır
Başdaşı da qorxur ondan

HAMI DİŞDİŞƏ GÖZGÖZƏ
Hamı dişdişə gözgözə
Ovçu kimi fürsət gəzər
Quş quşun başını üzər
Daş da əzib daşı yeyər
Kimdi alıbsatan bizi
Yeyər dişi batan 
bizi
Dişi batsa atam bizi
Darağın da dişi yeyər
Bu yurdun toyuyası budur
Dirisi budur Ölüsü budur
Yeyən bilməz 
toy plovu
Yoxsa ehsan aşı yeyər


Sən də gectez bezəcəksən
adam hər şeydən bezir
Quş da uçmaqdan yorulur
Allah da göydən bezir
Şair də sözdən iyrənir
söz də şairdən bezir
Lap yüz ilin ölüsü də
bir gün qəbirdən bezir
Küçədə rastına çıxsa
yüz il qabaq ölənlər 
Qorxma salam ver  keç qorxsun
qoy arxanca gələnlər
Yüz il sonra sən də çıxsan
bir adamın rastına 
Salam ver  keç səndən bir az
diri olan dostuna
Ölülərlə dirilərin
yaxşı tutur dostluğu
Haçan olub bir ölünün
bu dostluğu pozduğu
Əşşi əlimi üzdüm səndən
Getməsən dalaşarıq
Gəl ayrılaq küsdüm səndən
Ölərəm barışarıq


Bəxtim məndən küsübdü
Elə mən də küsmüşəm
Bu dünyanın
göyündənyerindən də
küsmüşəm
Anam sən də gen dayan
Get dərdimə gendə yan
Başımı tumarlayan
Əlindən də küsmüşəm
Batmışam min günaha
İşim qalıb Allaha
Ölərdim amma daha
Ölümdən də küsmüşəm


Göz yaşım quruduqca
Gözlərim çılpaqlaşır
Dizimə baş qoyan yox
Dizlərim çılpaqlaşır
Başımbeynim ayılır
Qabıqqabıq soyulur
Şeirlərim soyuyur
Sözlərim çılpaqlaşır
Nə çox dəli var atam
Baxıram mat qalıram
Görən mən qocalıram
Ya dünya uşaqlaşır


AMəziyağa
"Bir səhər yuxudan durub
Özünü uşaq görəsən
Görəsən hamı evdədi
Ölənləri sağ görəsən
Qorxasan qaçıb gedələr 
tez qapını bağlayasan
Geri dönüb içəridə
bir təzə qonaq görəsən
Görəsən ki qapqaradı
o qonaq başdanayağa
Ondan başqa hamısının
üstbaşını ağ görəsən
Pəncərədən içəriyə
dola dola gün işığı
İçəridə boşboşuna
yanan bir çıraq görəsən
Söndürəsən o çırağı 
hamı birdən yoxa çıxa
Otaqda bir qara qələm
bir də ağ varaq görəsən

OCAQ
Sildim gözümün nəmini
Dəftərimi qələmimi
Bütün dərdimi qəmimi
Hirsimi atdım ocağa
Atdım şerin də daşını
Sözlə davadalaşımı
Ocaq yandıqca
yaxşımıpisimi atdım ocağa
Alovu göydə oynadı
Şeytandınəydi oynadı
Bu ocaq yenə doymadı
Özümü atdım ocağa

DAŞ ATAN BİLİRMİ NƏ GÜNAH EYLƏR
ƏElçibəyə
Sənə bir daş atar yerindən duran
Səni sevdiklərin daşqalaq eylər
Bir əlində daş var birində Quran
Daş atan bilirmi nə günah eylər
Silərsən gözündən axan yaşları
Öpüb əzizlərsən sən o daşları
Deyərsən: "Var olun qan qardaşlarım
Məni təzə daşa kim qonaq eylər"
Hər daş özü boyda köz olub yanar
Cana damğa kimi basılıb yanar
Qanlı yaraların qızarıb yanar
Səni başdanbaşa çilçıraq eylər
Bircə tilsimin var 
Sevgi tilsimi
Kim qırar tanrıya bağlı bir simi
Tanrı tanrıdırsa öz elçisini
Min bir daş altında yenə sağ eylər
Sən dözərsən ağrısına
Daş dözməz daş haray eylər
O daşlardan tanrı sənə
Bir ev tikər saray eylər

NƏ GECƏYDİ NƏ GÜNDÜZDÜ
Nə gecəydi nə gündüzdü
Baxdıq gözgözü görmədi
Aralığı bulud kəsdi
Allah da bizi görmədi
Gecəgündüz oldu yalan
Ay da gün də batdı anam
Torpaqda can verən ilan
Göydə ulduzu görmədi
Kor oldu qaldı yurdumuz
Qaldı quzumuz qurdumuz
Dağılanda buludumuz
Qurd gördük quzu görmədik

GÖY ÜZÜ DURURMU HƏLƏ
Çoxdandı göyə baxmıram
Göy üzü dururmu hələ
Buludu günəşi ayı
Ulduzu dururmu hələ
Tüstüdən qaralmayıb ki
Quşları qırılmayıb ki
Allahı yorulmayıb ki
Bəndəsi dururmu hələ
Ölümdən qoçaq çıxmışam
Dilimdə "Allah" çıxmışam
Bu gecədən sağ çıxmışam
Gündüzü dururmu hələ


Nəyi nəyə vurdumsa da
Heçə çıxdı hamısı
Allah birdi insan iki
Üçə çıxdı hamısı
Əkən getdi bitən qaldı
Qurdaquşa yem oldu
Bu qəfəsdə bir mən qaldım
Necə çıxdı hamısı
Gözündə yaşı aldadıb
Hərə bir cür ağladı
Gündüz günəşi aldadıb
Gecə çıxdı hamısı
Bilinmədi yasdı toydu
Yeyən yedi doyan doydu
Payız gəldi sayan saydı
Cücə çıxdı hamısı

HAMI QARDAŞ OLSA DA
Anara
Öz itini hamı öyər
Lap qudurmuş olsa da
Ayranına kim turş deyər
Ayranı turş olsa da
Sözlər var ki dilə gəlməz
Dil bir qarış olsa da
Əldən çıxan ələ gəlməz
Barmağın beş olsa da
Xarabadı bu eveşik
Daş üstə daş olsa da
Niyə düşmən kəsilmişik
Hamı qardaş olsa da
Nə oyağam nə yuxulu
Gözlərim yaş olsa da
O quş nə qəşəng oxuyur
Adı Bayquş olsa da

BU OXUYAN KİMDİ AXI
Bu oxuyan kimdi axı
Səsi də yoxdu oxuyur
Vecinə deyil qar yağır
Hava soyuqdu oxuyur
Kimdi kimin qardaşıdı
Bəlkə qəribdi naşıdı
Bəlkə də kefi yaxşıdı
Bəlkə də toxdu oxuyur
Bəlkə lap dəlidi dəli
Özündən yoxdu xəbəri
Bəlkə lap nə vaxtdan bəri –
Özü də yoxdu Oxuyur

ŞERİNSÖZÜN AXIRINA YETİŞDİM
Bir qoca uşağam mən bu yaşımda
Bir dəli ağıl var hələ başımda 
Bircə mən çaşmadım hamı çaşanda
Hamı çaşmayanda mən çaşa bildim
Dalımca çox qaçdı ölüm – çatmadı
Dedim: "Mənə bir çat görüm"  çatmadı
Dünyada çox şeyə əlim çatmadı
Dərdin yekəsindən yapışa bildim
Öz dərdimə öz ağrıma yetişdim
Dünyanın son nağılına yetişdim
Şerinsözün axırına yetişdim
Axır tikəsindən yapışa bildim


Ürəkdən gəlməyən sözün
Bir ucu ürəkdə qalır
Bir çöp kimi tikan kimi
Orda çürüməkdə qalır
Az qalır səni çürüdə
Ağrısını kim kiridər
O ağrı içdiyin suda
Yediyin çörəkdə qalır
Sən torpağa bürünəndə
Yaxşıpisin ələnəndə
Minmin sözün ələnəndə
Tək o söz ələkdə qalır

DÜNYA NƏ GÜNDƏYDİ NƏ GÜNƏ QALDI
Dünya nə gündəydi nə günə qaldı
Ümid nə Allaha nə dinə qaldı
Kim axı dünyanı bu günə saldı
Kim saldı dünyanı qoz qabığına
Gün gələr dünyanın buzu çatlayar
Dünyaya baxanın gözü çatlayar
Nəğməsi deşilər sözü çatlayar
Şairlər sığışmaz söz qabığına
Ömrün axırına az qalır daha
Birbir tanıyıram dostları daha
Açılır hamının astarı daha
Çıxır yavaşyavaş üz qabığına
Güclüyəm yazığam öz içimdə mən
Hamıdan uzağam öz içimdə mən
Qəbrimi qazaram öz içimdə mən
Adımı yazaram öz qabığıma


Başıma döyən yağışın
Yağan qarın içində 
Mən də bir ev istəyirəm
Dörd divarın içində
Tanrı göydən dərdi məni
Yerə göndərdi məni
Qarışdım gözündən itdim
Adamların içində:
Çətindi susuz dəryada
Yelkənsiz qayıq olmaq
Bayquş kimi ayıq olmaq
Yatanların içində
Günaha batıb boğulur
İlahi minmin adam
Əlini ver mən də varam
Batanların içində


Əlimdən qopan əllər
Bir də gəlməz əlimə
Haçan keçdi bu ömür
Nə qaldı ki ölümə
Mən bu dünya üzündə
Bir vaxtsız qonağıydım
İlahi ölürəmsə
Deməli mən sağıydım
Bu sifət 
mən deyildim
Bu bədən –
mən deyildim
Kimiydi Allah bilir
Bu adam mən deyildim
Bu güzgüdən üzümə
Neçəcür üzlər baxıb
İlahi o üzlərin
Hansı mənimdi axı
Min adam var canımda
Hansıdı indi ölən
Barı bu son anımda
Xəbər ver: Kimdi ölən


Buruldum son döngəni
son tini də buruldum
Başa vurdum bu günü
əldən düşdüm yoruldum
Daha burdan o yana
nə döngə var nə tin var
Bir dümdüz yol bir də ki
xoşbəxtlik dolu gün var
 Amma məni poz daha
Məndən adam olmaz daha
O YOLU başlamağa
 O GÜNÜ yaşamağa
axtar gör indi kim var


Bir gör neçə ömür keçdi
Gecədən gündüzə kimi
Dünya neçə yol dəyişdi
O gözdən bu gözə kimi
Baxmadı göz yaşımıza
Nəyi gəldi xoşumuza
Günü döydü başımıza
Qarı çıxdı dizə kimi
Kimi çiçək dərdi getdi
Kimi ürək qırdı getdi
Neçə şair öldü  getdi
O SÖZdən bu SÖZə kimi
Nəydi ki Tanrının qəsdi
Verdiyi quru nəfəsdi
Hərəyə bir ömür kəsdi
Bu dünyada CƏZA kimi


Verdiyini kəsir hərə
Bu ondan o bundan kəsir
Üzümüzə güləgülə
Hamı əl altından kəsir
Kəsir qardaşqardaşından
Yağan bulud 
yağışından
Ağlayan göz 
göz yaşından
Ağız da dadından kəsir
Hərə bir cür ölçübbiçir
Nə çoxdu oğrusu bici
Hamı Allaha and içir
Allahın adından kəsir
Allah kəsir verdiyindən
Dən düşür quş dimdiyindən
Gülünçiçəyin iyindən
Ocağın odundan kəsir
Xanımların qaşgözündən
Kiminsə bol süfrəsindən
Kiminsə son nəfəsindən
Axır saatından kəsir


Hamı vaxtından tez ölür
Bir il bir ay bir həftə
Harda olsan ölüm görür
Hədəfdəsən hədəfdə
Harda olsan ölüm görür
İclasda toyda yasda
Hər gün sənə yaxın gəlir
Addımaddım bir az da
Bu günəcən çox qapıdan
Qoşa girdiz ölümlə
Gizlənpaç oynayır adam
Gecəgündüz ölümlə
Hamı vaxtından tez ölür
Bir ay bir gün bir saat
Bacarırsan azdır görüm
Aldat ölümü aldat
Dosttanışın arasında
Gizlən onun gözündən
Harda səni yaxalasa
Hirslənib çıx özündən
Çıx özündən  qoy eləcə
Əliboş qalsın ölüm
Yenə düşüb küçəküçə
Səni axtarsın ölüm
Hamı vaxtından tez ölür
Lap bir saat bircə an
Yuxuya da ölüm girir
Nə yatmısan Qalx Oyan

ÇATMAZ
Minsək də quş qanadına
Qalxsaq da göyün qatına
Yenə yenə öz baxtına
Biri çatar biri çatmaz
Güləndən çoxdu ağlayan
Allaha ümid bağlayan
Hamı deyir "ağıllıyam"
Ortada bir dəli çatmaz
Zalım əcəl haxlayınca
Ölən ölər arxayınca
Bir ölənin arxasınca
Yüyürsə min diri 
çatmaz


Burda bir gül kolu gördüm
Yarpaqlar qan içində
Baxdım sağısolu gördüm
Torpaqlar qan içində
Burda dava çoxdan bitib
Hər yanda çalçağırdı
Ölən ölüb itən itib
Bayraqlar qan içində
Burda hamı uşaq kimi
Pay verməsən küsəndi
"Ağıllılar" baş kəsəndi
"Axmaqlar" qan içində
Tutalım ki mən aşığam
Axı necə saz çalım
Simlər qırıq mizrab sınıq
Barmaqlar qan içində

KÖHNƏ NAĞIL
Bircəbircə ovladılar
Qoçaqları qaçaqları
Qızıl gülləymiş sən demə
Dünyadan alacaqları
Bircəbircə ovladılar
Gözəlləri göyçəkləri
Qızıl teştə qan qusmaqmış
Dünyada görəcəkləri
Bircəbircə sındırdılar
Şeir yazan barmaqları
Od vurdular yandırdılar
Sözü qızıl varaqları
"Qorxaqları kifirləri
Göz üstündə saxladılar
Bir qəpiklik şeirləri
Oxudular ağladılar


Əlim qələm tutan gündən
Sözün əlindən qaçıram
Budaqdan qaçan quş kimi
Mən də qələmdən qaçıram
Hər yazdığım sözdən küsüb
Özümə düşmən oluram
Yazmadığım şeirlərin
Havasından dəm oluram
Yazdığım söz mənim deyil
Hər itinqurdun malıdı
Yazmadığım sözlər mənə
Yazdığımdan vəfalıdı
Yazmadığım  qəbrə qədər
Gizli qalan sirrimdi
Son nəfəsim bəlkə də
Ən vəfalı şerimdi

TƏRS NƏĞMƏ
Yazmadığım şeirləri
Pozuram ömrüm uzunu
Gəzmədiyim şəhərlərdə
Azıram ömrüm uzunu
Toyda ağlamağım gəlir
Yasda gülmək tutur məni
Yasda sevinirəm sağam
Toyda ölmək tutur məni
Mən öləndə  məni bəlkə
Beşikdə aparar balam
Başım üstə layla çalıb
Qəbrimi yırğalar anam


Bulud kimi ölmək 
bir yaz yağışında
Ümid kimi ölmək 
bir qız baxışında
Bir yel qanadında
yarpaq kimi ölmək
Bir qəbir altında
torpaq kimi ölmək
Bir gül kimi ölmək 
bir güldan içində
Bülbül kimi ölmək 
bir hicran içində
Bir səs kimi ölmək 
bir kar qulağında
Bir söz kimi ölmək 
bir lal dodağında
Gündəngünə ölmək
Dönədönə ölmək
Öldükcə dirilmək
Sonra yenə ölmək

OYUN
Nə pis yuxu tutdu məni
günün günortasında
Bu şəhərin bu küçənin
bu ömrün ortasında
Bir qış günü yatdım ancaq
durub gördüm payızdı
Bu kartları dəyiş Allah
mən bu ömrü uduzdum
Gecəsini gündüzünü
götür bir də qarışdır
Düş gözümün qabağında
burda yerdə qarışdır
Qara günlər arasından
bəlkə bir ağ gün çıxa
Ya çıxa qətlimə fərman
ya ölüm hökmün çıxa
Amma cığallıq eləmə
düz oyna təmiz oyna
Mən gedirəm cəhənnəmə
ilahi mənsiz oyna

GEDƏK BİZ OLMAYAN YERƏ
Gəl ələlə tutub gedək
Gedək biz olmayan yerə
Hər dərdi unudub gedək
Dərdimiz olmayan yerə
Burda qoyaq özümüzü
Bu qırışan üzümüzü
Bu köhnələn sözümüzü
Gedək söz olmayan yerə
Bir kimsə tutmasın xəbər
Gəl çıxıb gedək birtəhər
Bu ev bu küçə bu şəhər
Bu dəniz olmayan yerə
Atam oğlu az çapala
Sən deyən çətin tapıla
Bu Ramizi kim aparar
Bu Ramiz olmayan yerə


Əgər geri dönə bilsən
hansı yaşa dönərsən
Qanad çalıb illər üstən
uçan quşa dönərsən
Bircə qarış sağsalamat
yer tapmazsan qonmağa
Dəli kimi gah o başa
gah bu başa dönərsən
Dərddən ulayaulaya
qalarsan göy üzündə
Və beləcə ya duaya
ya qarğışa dönərsən
Yolunu get yola baxma
Bu ömürdü fala baxma
Baxma dönüb dala baxma
baxsan daşa dönərsən

BU QARANLIQDA
RMəcidə
Məni yolda tutdu bu kafir gecə
Ana bətnindən də qara bir gecə
Suda batan kimi batdım eləcə
Yox oldum qəflətən bu qaranlıqda
İtirdim özümü tamam itirdim
Yolumu izimi tamam ttirdim
Mən hardan gəlirdim Hara gedirdim
Kimdən soruşum mən bu qaranlıqda
Kimdən xəbər alım özümü kimdən
Məni nə dost tapar burda nə düşmən
Dünyanın ən qərib adamıyam mən
Nə ev var nə vətən bu qaranlıqda
Batdım qaranlıqda boğuldum çıxdım
Qorxdum o qorxudan ağardım çıxdım
Bəlkə də təzədən doğuldum çıxdım
Bir ana bətnindən bu qaranlıqda

QORXU
Dünyanın xoş üzündən də
Hərdənhərdən qorxur adam
Dostların sevgisindən də
Hərdənhərdən qorxur adam
Səksənir əsən küləkdən
İyrənir açan çiçəkdən
Öz başına sığal çəkən
Doğma əldən qorxur adam
Ya gündüz olsun ya gecə
Özü də bilmir heç necə
Elə durduğu yerdəcə
Qəfil birdən qorxur adam

MƏN DURMUŞAM YERİMDƏ
Hamı mənə sarı gəlir
Mən durmuşam yerimdə
Yol getməyə yolu gəlir
Mən durmuşam yerimdə
Göydən məni görür Allah
Yerimi bilir Allah
Mənə sarı gəlir Allah
Mən durmuşam yerimdə
Uzaqdan bir adam gəlir
Məni ağladan gəlir
Yolumu bağladan gəlir
Mən durmuşam yerimdə
Bu nə səsdi bu nə əzan
Xəbər gəlir ölümdən
Yer axtarma qəbirqazan
Mən durmuşam yerimdə

DÜNYAYA ÇOXDAN BAXIRAM
Dünənki uşaq deyiləm
Dünyaya çoxdan baxıram
Ortaya düşən deyiləm
Durub qıraqdan baxıram
Dünya səsli çığırtılı
Kim eşidər pıçıltımı
Bu küləyin uçurduğu
Sarı yarpaqdan baxıram
Anam heç nədən qorxmuram
Nə görsəm də mən qorxmuram
Yerdən bəndədən baxmıram
Göydən Allahdan baxıram


Tanrı verib bizibizə
Baxır göydən gözü bizə
Yel əsdikcə üzümüzə
Tanrının nəfəsi dəyir
Biz nəyik İnsan meşəsi
O nəfəs becərir bizi
Cücərir dodağın sözü
Budağın meyvəsi dəyir
Gün ötür xeyirdəşərdə
Biz hardayıq tanrı harda
Göy üzündə amma hərdən
Gözümüzə nəsə dəyir

NƏRDİVAN
Hara çıxır bu nərdivan
Bəlkə yerdən göyə çıxır
Kimi mahnı deyədeyə
Kimi söyəsöyə çıxır
Kimi basır başımızdan
Kimi dartır qıçımızdan
Ən hündürə çıxan adam
Hamımıza yiyə çıxır
Dırmaşır hamı dırmaşır
Adamadama dırmaşır
Bizə baxıb tanrı çaşır:
"Bu zalımlar niyə çıxır"
Çıxır qocasıcavanı
Bir deyən yoxdu: "Dayanın"
Son ucu bu nərdivanın
Yenə o dünyaya çıxır

ÇÖRƏYİN DAŞDAN ÇIXIRSA
Çörəyin daşdan çıxırsa
Qabqacağı neyləyirsən
Bir məclisdə yerin yoxsa
Qanacağı neyləyirsən
Şaxta canından keçəndə
Səni doğrayıb biçəndə 
Üzüngözün kül içində
Bu ocağı neyləyirsən
Dön sağınasoluna bax
Hamı ağıllı sən axmaq
İndən belə adam olmaq
Gecdi axı neyləyirsən

MƏN Kİ BAXTIMDAN KÜSMƏDİM
Mən ki baxtımdan küsmədim
Neyləyim budu qismətim
Dünyanın ən fağır iti
Məni görəndə şir olur
Hesablama itənləri
Gələnlərigedənləri
Yaxşıpis ötən günlərin
Axır adı "ömür" olur
Hər ömür tələditələ
İçində çırpınır hərə
Ya özün dönürsən külə
Ya da başına kül olur


Dünya qurub tələsini
Durub güdür hələ səni
Bu bazarda tərəzinin
Dilini bilən qazanır
Ən ucuz nədi Qəmkədər
Buyur ye xirtdəyə qədər
Qorx ki onda da deyələr:
"Filankəs filan qazanır"
Bu bazardan doydum anam
Düyün düşüb doğruyalan
Bu dünyada bir doğulan
Bir də ki ölən qazanır

HÖRÜMÇƏK
Bu hörümçək öləölə
Özünün torunu hörür
Uzaqlara çatmır əli
Sağınısolunu hörür
Candan çıxır hər ilməsi
O tordu evi türməsi
Qocalıb tor görür gözü
Gözünün torunu hörür
Yel vurduqca toru əsir
Titrəyir əlqolu əsir
Bəlkə öz qəbrini qazır
Bəlkə öz gorunu hörür


Hardasa su şırıldayır
Bir qulaq as səsi gəlir
Suda üzən balıqların
Təngiyən nəfəsi gəlir
Diksinmə göyə baxanda
Bizə uzaqdanyaxından
Gələn quşlar caynağında
Öz dəmir qəfəsi gəlir
Kimdi o göydən şığıyan
Dünya dolub işığıynan
Bəlkə də göy qurşağıynan
Düşüb Allah özü gəlir

SEVGİ MƏKTUBU KİMİ
Dağlar arasında dərə 
dərindi yuxu kimi
Dağdağa duman göndərər
sevgi məktubu kimi
Göydə yeddi sətir cızan
o göy qurşağına bax
Kimdi onu yazan Allah
sevgi məktubu kimi
Bir bax bu ağ kəpənəyə
sanki qoşa varaqdı
Uçur çiçəkdənçiçəyə
sevgi məktubu kimi
Haçan aşar bu sümükdən
ətdən olan hasarı
Ruhum uçar göyə sarı
sevgi məktubu kimi

ŞAİR OLMAQDAN ÖTRÜ
Solmaza
Bir az günəş bir az hava
bir az yağış olmalı
Bir az ağac bir az yuva
bir az da quş olmalı
Bir az gecə bir az küçə
bir az işıq olmalı
Bir az cavan bir az qoca
bir az uşaq olmalı
Bir az özgə bir az doğma
bir az tanış olmalı
Bir az nəğmə bir az dua
bir az qarğış olmalı
Bir az sevgi bir az günah
bir az savab olmalı
Bir az şübhə bir az sual
bir az cavab olmalı
Bir az dünən bir az bu gün
bir az sabah olmalı
Bir az kafir bir az mömin
bir az Allah olmalı


Kaş ki bu Odlar yurdunda
Qızına biləydi adam
Bir yaşıl ağac altında
Uzana biləydi adam
Uzanaydı ömür kimi
Qazılaydı qəbir kimi
Baş daşına şeir kimi
Yazıla biləydi adam
 Nə bir ata çörəyinə
Nə dostqardaş kürəyinə
Pis gündə öz ürəyinə
Qısıla biləydi adam


Hara qaçırsan ay adam
Bir dayan nəfəsini dər
Çiçəklərin ətrini dər
Küləklərin hirsini dər
Otur üstündə bir daşın
Bir az açılsın qırışın
Göydə uçub gedən quşun
Yerdəki kölgəsini dər
Gör dünya nə deyir sənə
Verib yerigöyü sənə
Əy başını öz sinənə
Ürəyinin səsini dər
Sözüm ağlına batmasa
Dünya könlünə yatmasa
Əlin heç nəyə çatmasa
Bu dünyadan özünü dər

KÖLGƏ DÜŞÜR
Kölgə düşür üzümüzə
Üzümüzdən kölgə düşür
Kölgə düşür sözümüzə
Sözümüzdən kölgə düşür
Kölgə düşür aydangündən
Adamın öz kirpiyindən
Allah bilir bizə kimdən
Kimə bizdən kölgə düşür
Kölgəsinə baxabaxa
Cana doyur adam daha
Öləndə də bu torpağa
Kölgəsiylə birgə düşür


Rəhmət deyək minmin ağız
Bu evi tikən kişiyə
Kölgəsində durduğumuz
Ağacı əkən kişiyə
Ağactək yerə kök atıb
Çiynində min cür yük tutub
Başını hər vaxt dik tutub
Belini bükən kişiyə
Hasardan düşən daş kimi
Üzükdən düşən qaş kimi
Ağızdan düşən diş kimi
Yeri görükən kişiyə

QIYMADIN BİR KİMSƏNİ OYATMAĞA
Günlər yarpaq kimi qopmur ömürdən
Qopur diş kimi dırnaq kimi
Hər keçən gündən iz qalır
Üzümdə cırmaq kimi
Çətini yaşamaqdı
ölmək nədi ki Heç nə
Son dəfə nəfəsini çəkib içinə
bir dərin suya baş vurmaq kimi
Su içindən gəlir dünyaya insan
Nə var su içində ölməkdən asan
Xeyri yox lap dönüb balıq olasan
əcəl durub yol üstə qarmaq kimi
Qıymadın bir kimsəni oyatmağa
Bu səhər üz tutub sübh əzanına 
getdin
Bizdən ayrıldın daha
Ən əziz dostun yanına getdin
Daha nə dərdin
yanında dostun var Allah kimi

BİLƏCƏRİ QƏBRİSTANI
Biləcəri qəbristanı
bir dost tapşırdıq sənə
Nə tez əldən verdik onu
nə tez tapşırdıq sənə
Burdan keçən qatarlara
əl eləyək dayansın
Hamısı səssəsə versin
bəlkə o dost oyansın
Bir oyanıb desin görüm
bu necə əcəliymiş
Dünyanı gəzsən də ömrün
sonu Biləcəriymiş
"Biləcəri qəbristanı
dostumuzu əzizlə
Hara getsək dönəcəyik
gözlə bizi də gözlə"


Yolu çaşaçaşa gəldim
hər yan dumandı gördüm
Dünyayla başbaşa gəldim
üzgözüm qandı gördüm
Gərək işıq yanana yox
it hürənə gedəsən
Mən də getdim itlər susdu
işıqlar yandı gördüm
Bir qapını döyən kimi
on pəncərə açıldı
Hər açılan pəncərədən
bir div boylandı gördüm
Qorxdum qaçdım dəli kimi
nəfəsim kəsilincə
Döndüm gördüm qovan yoxdu
qorxum yalandı gördüm
Oturdum bir daş üstündə
nəfəsimi dərməyə
Dərdiyim son nəfəsimdi
ömür tamamdı

Yolu çaşaçaşa gəldim
hər yan dumandı gördüm
Dünyayla başbaşa gəldim
üzgözüm qandı gördüm
Gərək işıq yanana yox
it hürənə gedəsən
Mən də getdim itlər susdu
işıqlar yandı gördüm
Bir qapını döyən kimi
on pəncərə açıldı
Hər açılan pəncərədən
bir div boylandı gördüm
Qorxdum qaçdım dəli kimi
nəfəsim kəsilincə
Döndüm gördüm qovan yoxdu
qorxum yalandı gördüm
Oturdum bir daş üstündə
nəfəsimi dərməyə
Dərdiyim son nəfəsimdi
ömür tamamdı gördüm

BİR YAĞIŞLI NƏĞMƏ (ilk şeirlər)

ONBİRLİK ÜSTÜNDƏ
O mənim bacımdı mən ona qardaş
Onu əzizləyib saxlayaram mən
Axar gözlərimdən on bir damcı yaş
Onbirlik üstündə ağlayaram mən
Qıymaram qoymaram əyilə sına
Onu qoruyaram son nəfəsəcən
Dilimin ucunda haqq qapısına
Gedən son misraya axır sözəcən
Gəlir təzə şeir hecasız şeir
O "güləsüz"
"bülbüləsüz"
"hicranəsız" şeir
Onun əllərində dünya oyuncaq
Çayları dolayıb ayaqlarına
Mənim onbirliyim ürkək utancaq
Eşidir inanmır qulaqlarına
Varaqlar qorxudan ağarır belə
Elə bil
qar örtür
əkin yerini
Görən misralarmı dağılır belə
Yoxsa ki bacımın hörüklərimi
Əgər ölürsənsə 
gücsüzəm demək
Verimmi ömrümü sənin yolunda
Mənim onbirliyim
nəhəng balıqtək
Çırpınır can verir əsrin torunda
Baxıram qorxuram özümözümdən
Bu tora gör kimlər düşüb qalacaq
Xırdalar keçəcək torun gözündən
Vurğun ilişəcək
Müşfiq qalacaq
İsitməz külümü nə od nə atəş
Dərdimi gizlində saxlayaram mən
Axar gözlərimdən on bir damcı yaş
Onbirlik üstündə ağlayaram mən

BİR DURNA OXUYUR
Bulaşıb dimdiyi nəğməylə qanla
Ayrılır Allahın verdiyi canla
Bir durna oxuyur 
nə deyir görən
Gileydən yoğrulub nəğməsi sözü:
"Bir durna teliyçin
durna öldürən
İgid Eyvazım da küsdürüb bizi
Yeddi min ox atdı
yeddi min dəli
Hər oxun ağrısı əzabı qaldı
O şiş papaqlarda
dumanın teli
Şişlərdə durnanın kababı qaldı
Bu dərdə söz qoşdu əli sazlılar
Silib gözlərini biləkləriylə 
Uçan durnalara
şeir yazdılar
Ölən durnaların
lələkləriylə"
Titrəyir bir sazın qırılan simi
Bir durna oxuyur 
can verir nədi
Hecası pozulan misralar kimi
Durna qatarları uzanıb gedir
Gedir 
arxasınca yerə qar düşür
Düşür 
dünyamıza soyuqlar düşür
Düşür şerimə də bu qışın qarı
Misralar sığınır biribirinə
Köçür şerimizin durna qatarı
Vidadi şerinə Vaqif şerinə
Köçür –
arxasınca yerə qar düşür
Düşür 
şerimizə soyuqlar düşür

GÜNAH İÇİNDƏ
Sergey Yeseninə
Bükülüb kəfəntək ağ varaqlara
Tabuttək qapqara kitab içində
Bütün şeirlərim qan içindədi
Bütün şeirlərim günah içində
Dünya qaranlıqdı hava ayazdı
Mən bura gəlmirdim yolumu azdım
İlahi öləndə sən məni basdır
Bir isti işıqlı çıraq içində
Getdi daha dost da tanış da getdi
Ən son papiros da alışdıgetdi
Ruhum tüstüsünə qarışdıgetdi
Ürəyim boğuldu araq içində
Bu gecə dünyanın canı çıxacaq
Göydən ulduzların qanı axacaq
Qorxudan ölmüşəm gözlərim ancaq
Hələ də boylanır maraq içində

QARA ƏL
Qara əl 
arxamca uzanan kölgə
Ondan nə ayrılmaq nə qopmaq olur
Qara əl şairlə doğulur bəlkə
Bəlkə də şairdən qabaq doğulur
Şair doğulanda gəlir qara əl
Dayanır şairin başı ucunda
Bəlkə mamaçadan
anadan əvvəl
Qara əl şairi tutur ovcunda
O sıxır ovcunda
şairi bərkbərk
Çırpınır ovcunda şair balıqtək
O sıxır şairi
daşa döndərir
Sıxır dərdini də qorxusunu da
Qara əl inanmır
adam göndərir
Gecələr şairin yuxusuna da
O sıxır şairi
suya döndərir
Su axır şairin bəbəklərindən
Su axır boynundan
kürəklərindən
Su axır 
şairin saçından daşır
Şair 
qara əlin ovcundan daşır
Qarışır çaylara sellərə şair
Qarışır aylara illərə şair
Bəlkə də şairi öldürməzdi heç
Nə düşmən qarğışı
nə dost çəpiyi
Qara əl şairi itələyir:
 "Keç"
Sonra da ardınca çəkir tətiyi
Şair uzananda yaralı xəstə
Canında rahatlıq duyur qara əl
Sonra da şairin qəbrinin üstə
Birinci gülləri qoyur qara əl

NƏĞMƏ QIRĞINI İLİ
Federiko Qarsia Lorkaya
Kimin xatırındadı
nəğmə qırğını ili
Nəğmələri öldürürdülər
Nəğmələr
şairlərin qapısını
döyürdülər:
 Açın
Gizlənək
Qapını açan oldu
Nəğməsiylə bir vuruldu
qapısı ağzında
Kimisi də bağladı
qapını bərkbərk
Otağın bir küncünə
qısılıb gizlənərək
Nəğməsi öldürüldü
qapısı ağzında
Beş cüt qanlı barmağın –
izi qaldı qapısında
Nəğmələri dəfn etmədilər
Qarğalar dimdiklədi
ölü nəğmələri
Və sayı artdı bülbüllərin
Nə bir səs nə hənirti
Boğazından asılmış
gitaralar
küləkdə yellənirdi
Sonra bir qoca gəzdi
dünyanın
qanlı torpaqlarını
Örtdü ölü nəğmələrin
açıq göz qapaqlarını
Kimin xatırındadı
nəğmə qırğını ili
Təzətəzə vərəqlərə sarındı
nəğmələrin köhnə yaraları
qaysaqqaysaq yanıqyanıq
Biz insanıq biz ispanıq
bağrımıza basmışıq sınıq gitaraları
torpaq ətri qoxuyuruq
Nəğmə qırğınında ölən
nəğmələri oxuyuruq


 Bir nəğmə toxumu basdırdım yerə
becərdim
cücərdi
ucaldı nəğməm
Qalxdı qolbudaqlı bir ağac kimi
O ağacın kölgəsində uzandım
yatdım getdim yuxuya
Bir toxum da basdırdılar sağımda
solumda da basdırdılar birini
Oyandım
 böyrümdə bir meşə gördüm
Nəğmələrin kölgəsində
şairlər yatmışdılar
Yenə yatdım
yenə getdim yuxuya
Sancıldı yuxuma balta səsləri
doğrandı doğrandı doğrandı yuxum
qıvrıldı qovruldu bağlandı yuxum
Bağlandı 
yuxumun qaldım içində
Gözümü açanda meşə yoxuydu 
kötükkötük qaralırdı
nəğmələr
Şairlər oturmuşdular
kötüklərin üstündə
Mən də qalxdım
nəğməmin kötüyündə oturdum
Oturduq eləcə
susduq eləcə
Yoldan keçən
dindirmə
qan ağlarıq

İLXILAR
İlxılar keçdi ilxılar
madyanları qulunları
qamçıya qul olanları
Tapdaladılar keçdilər
İncilləri Quranları
At belində çapanların
əllərində qılıncları
At belində qırardılar
bellərindən quluncları
İlxılar keçdi ilxılar
oddan alovdan tüstüdən
İlxılar keçdi ilxılar
illər nəğmələr üstündən
O illərin üzü ləkə
Nəğmələrin üzü ləkə
nal izindən nal izindən
Göydə günəş batanacan
ilxılar keçdi ilxılar
Biz bu çölə çatanacan
ilxılar keçdi ilxılar
Yaxşı ki keçdi ilxılar
Görən yenəmi ilxı var

QARĞIŞ
Lap beşikdə bələkdə
Eşitdik bu qarğışı:
"Gəzməyə qürbət ölkə
Ölməyə vətən yaxşı"
Bir qürbət ölkə gəzmək
Düşmədi payımıza
Bu vətəni kəfəntək
Ölçdülər boyumuza
Qayçıtək Arazı da
Aralığa atdılar
Bu kəfəni bir az da
Kəsdilər qısaltdılar
Kimin əli çıxdısa
Kimin dili çıxdısa
bu kəfənin altından
Əlini də kəsdilər
Dilini də kəsdilər
bu vətənin adından
Bu kəfəni bir açbax
hələ diriyik Allah
Bu kəfəndən ağappaq
bizə köynək tik Allah
Biz də bəndənik axı
Bizə nə dərd nə qəm ver
Ölməyə yox ilahi
Yaşamağa vətən ver

NƏ VARLIDI BU TORPAQ
Nə varlıdı bu torpaq:
Burda quş dimdiyindən
Yerə düşən dən  bitir
Hər şeydən yaxşı ancaq
Bu torpaqda qəm bitir
Qəm bitir bu torpağın
Daşında qayasında:
Buludundan qəm yağır
Dərd çıxır quyusundan
Yoxlasan burda hərə
Bir dərd ilə xəstədi
Burda körpələr belə
Dərd çəkməyə ustadı
Bizi yaxşı tanıyır
Bu dünyanın dərdləri
Bizi deyib gəlirlər
Adlayıb sərhədləri
Burda dərdlər kef çəkir
Hamısı dipdiridi
Bura bütün dərdlərin
Sığınacaq yeridi
Nə varlıdı bu torpaq
Bir əkirsən  dörd bitir
Hər şeydən yaxşı ancaq
Bu torpaqda dərd bitir


Torpaq örtdü hər şeyi
yollar izlər örtüldü
Axtarıbaxtarıb tapammadığım
Tapanda doyunca öpəmmədiyim
ala gözlər qara gözlər örtüldü
Şairlərin neçəsini azdırıb
Cavanını qocasını azdırıb
dünyada tək mənim şair bəxtimə
düşən sözlər örtüldü 
torpaq örtdü hər şeyi
Bu nə torpaqdı Allah
Ürəyimin başından
qabardıqalxdı Allah
Bir ah çəkdim ahımdan səpələndi
qəbir kimi təpələndi üstümdə
Uddu uddu uddu bu torpaq məni
Nə vətəndə nə qürbətdə
Nə şəhərdə nə kənddə
Uzaqda yox yaxında lap yaxında
Ürəyimin torpağında
basdırdı Allah məni 
Torpaq torpaq torpaq örtdü hər şeyi

TORPAQ
Torpaq yuxudan yumşaq
göy üzü gözdən duru
Bu torpaqla göyün arasında
ölməklə necəsən
bu gecə yarısında
Torpaq elə yumşaqdı ki
adam öləndə belə
Yıxılıb
öz kobud bədəniylə
bu torpağı ağrıtmağa utanır
Torpaq yuxudan yumşaq
Kimin yuxusundan atam
Səninmi
Mənimmi
Bizim yuxumuza yıxılan adam
parçalanar
parçaparça
Torpaq yuxudan yumşaq
Elə yumşaqdı ki
bizdən sonra yüz il də
saxlar ləpirlərimizi
Yurdsuz pişiklər gecələyər
ləpirlərimizdə
Sonra torpaq daşlaşar
daşlaşar ləpirlərimiz
daşlaşar pişiklər
Və yüz il sonra bir adam
əyilib bir daş qaldırar
ləpirimizdən
bir itə atmaq istər 
Və əlində qorxudan
miyoldayar daş

AĞ YELKƏNLİ GƏMİLƏR
Sulara atılan daş kimi atam
batıram şəhərin dibinə mən də
Qumlarda çırpınan
bir cüt balıqtək
Çırpınır gözlərim hər səhəraxşam
bu ipək pəncərə pərdələrində
Və qarış o yana
sürüşkən pəncərə şüşələrində
üzür ağ yelkənli gəmilər üzür
Ağ yelkənli gəmilərə
yetişməz əlim
Mənə kəndir sallamazlar
gəmilərin divarlarından
Ağ yelkənli gəmilərin
əzib keçdiyi
Ölü balıqlar üzür damarlarımda

DƏNİZ NAĞILI
Balıqların donuq bəbəklərində
sızlar ulduzların yuxusuzluğu
Bəlkə də göylərin ətəklərində
Tanrı özü əkib bu ulduzluğu
Dəniz göyə baxar div iştahıyla
dəniz dalğadalğa göyə yeriklər
Balıqlar dırmaşıb ay işığıyla
göydə ulduzları dənləyəcəklər
Gecənin qəribə qəribliyində
dənizə göylərdən balıqlar düşər
Sonsuz üfüqlərin göy ipliyindən
xırdacaxırdaca yumaqlar düşər
Bir qoca kapitan baxar qayadan
dəniz 
gəmilərsiz
boş nənni kimi
Dənizsiz darıxar qoca kapitan
səsini itirən müğənni kimi
Sahil qumlarının ləpir ümidi
verilər dalğalar ixtiyarına
Bir tənha gəminin bir tənha fiti
çırpılar qağayı qanadlarına
Qoca kapitanın son nəfəsiylə
 ağrısıacısı canından çıxar
Balıqlar oxuyar titrək səsiylə
Sudan yarıbalıq xanımlar çıxar
Uzadar əlini dəniz qızına
Donuq bəbəkləri şüşələnəndə 
Birdən
gözlərində bir dəniz sınar
Sınar xəstaxana şüşələrində


Balıqçı süfrəsində
Boşqabların içindəki
balıqların gözündə
dəniz ağlayır
Una bulaşıb dəniz
Yağ içində qızardıblar
dənizi
Zənbildən
çiy balıqların
gözündəki çiy dəniz
Heyrətlə baxır
boşqabların içindəki
bişmiş dənizə
Pəncərə önündəki
akvariumun içində
Yosun barmaqlıqların
arxasından
zolaqzolaq balıqlar
Heyrətlə baxır
boşqabların içindəki
bişmiş dənizə
Əgər dəniz bu isə
Əgər dənizin sonu
sapılcada bitirsə
Yaşasın akvarium

ÖLÜ DƏNİZ
İlahi bu yuxu nə pis yuxuydu
Gecə yuxumuza girmişdi dəniz
Yüyürdük sahilə 
dəniz yoxuydu 
Biz gəlib çatınca ölmüşdü dəniz
Dəniz qurumuşdu göz yaşı kimi
Nə suyu qalmışdı nə balıqları:
O ölən dənizin
baş daşı kimi
Dikəlib qalxırdı qayalıqları
Hər qaya dibində 
bir su pərisi 
Pərilər yas tutub ağlaşırdılar
Axtaraaxtara itən dənizi
Göydə qağayılar çığrışırdılar
Əliboş qalmışdı balıqçılar da
Neçə tordan çıxıb qaçmışdı dəniz
Görəsən yerəmi batmışdı dəniz
Görəsən göyəmi uçmuşdu dəniz
Hər tərəf qum idi qupquru dəndən 
səhraya dönmüşdü bu dəniz daha
Birdən balıqçılar qopdu yerindən
cumdu pərilərdən acıq çıxmağa
Bütün əldən çıxmış o balıqların
Bütün olmuşların olacaqların
bütün bədbaxtların acığını da
Evdə yol gözləyən ac uşaqların
kifir arvadların acığını da
Pərilər qışqırıb haray çəkirdi
Yetişə bilmirdi haraya quşlar
Havada çırpınıb lələk tökürdü
Çırpırdı özünü qayaya quşlar
Hər qaya dibində –
bir su pərisi:
– İlahi  deyirdi  hardasan harda
Sonra pərilərin kəsildi səsi
Sonra çıxıb getdi balıqçılar da
O ölən dənizdən
axı nə qaldı
Qum örtdü gizlətdi son ləpirləri
Qum üstə bir ölü qağayılardı
Bir də ki zorlanmış su pəriləri


Qılçığını təmizləyətəmizləyə
yedik yedik bu balığı
Ağzı sulanasulana
pişik baxdı qıraqdan
Süfrəmizdə
bir qalaq qılçıq qaldı
haçansa sağ balıqdan
İndi budu 
o qılçıqlar
tikantikan dikəlir
Bu balığın
nəyinə lazımdı axı
Ömrü boyu canında
gəzdirdiyi o tikanlar
hansı gününə lazımdı
Sağlığına
yoxsa ki ölümünə lazımdı
Bu balıqlar
niyə belə yazıqdı
Görən niyə
balıqların
tikanı üzdə deyil
Niyə axı
kirpi deyil balıqlar

DƏNİZƏ QAR YAĞIR
Dənizə qar yağır
Qar yağır
qayıqlara
qayalıqlara
Şaxta baba nə olar
bir dəfə də dənizə gir
hədiyyə apar 
balaca balıqlara
Dənizə qar yağır
Amerika kosmonavtları kimi
suya enir
qar dənələri
Mister Heminquey
qocanı
dənizə buraxmayın
dənizə qar yağır
Dənizə qar yağır
Köhnə gəmilərə bənzərəm
köhnə yorğun gəmilərə
Dalıqatlı uzanmışam
sahildə
gözlərimə qar yağır
Qışı limanda qalacaq gəmilər
Mehmanxana olacaq gəmilər
"Bu gecə səhərəcən
limandakı bir gəmidə
yatmaq istəyirəm mən 
evim olsa da"
Dənizə qar yağır
ağappaq yupyumşaq
Çal gəminin fitini kapitan
Sahilə çıxsın
bir dəstə balıq
bir dəstə uşaq
Qartopu oynayaq

"NAZİM HİKMƏT" GƏMİSİ
Bu nəğmə
göz yaşından
islanmır
Salam İstanbul İstanbul
Səsləndi
"Nazim Hikmət" gəmisinin
fiti
Oyatdı yuxudan
limanda yatan
sərsəri iti
Oyandı
yük daşıyan hambalların gözündə
pul qazanmaq ümidi
İstanbulun ümidi
Nazimədir yenə də
hey gidi dünya gidi
Bura İstanbuldu Lidiya İvanovna
Çıxaq
xatirə ovuna
Bazarlarda qovuna bax
 qovuna
Yəqin rast gələcəyik
Nazimin
alverçi qohumuna
Nəyi olmasa da istanbulllunun
var yaxşıca bığ eşməyi
Yaxşı görmürsünüz doktor
çıxarın çeşməyi
Bura İstanbuldu
seyr et gözüm
Ayaqlarım gəzin gəzin
Məsçid minarəsindən
boylanır Nazim:
"Gəzin quzum İstanbulu
Ürəyimdə
iki İstanbul da var
bundan savayı
Bir xatirə İstanbulu
bir arzu İstanbulu
Bu gəmi mənim evimdi
Evimi gördüm sevindim
Bu gəmidə yer verin
İstanbul yurdsuzlarına
avaralarına
Bir sevincək sərxoşun
divara çırpdığı qədəh kimi
Çırpıram ürəyimi
bu gəminin divarlarına
Osman oğlu Haşım qardaşım
Siz burda nə axtarırsınız
Belə arıq belə cılız
Kapitan ona yük verməyin
Yıxılıb ölə bilər
Bir dəfə də yıxılıb ölmüşdü"
İstanbula duman çökür
Bir gəmi ayrılır
sahildən
Nazim qalır limanda
Nazim itir dumanda
Bu gəmi
göz yaşından
islanmır
Əlvida İstanbul İstanbul

Qaranlıq


Bu nəhəng qaranlığın
ən uzaq bir küncünə
bir parça işıq düşür
Qaranlıqda
vargəl eləyən adam
o işığı tutub gedir 
amma gedib çatmadan
yenə dönür arxaya
Gedir gedir yenə gedir
qaranlığın içiylə
Amma peysəriylə kürəyiylə çiyniylə
duyur duyur arxadakı o bir parça işığı
O işığa
arxayın olub gedir 
gedir gedir yenə dönür arxaya
Gözləri yumulur daha
onu eveşik çəkir
isti yorğandöşək çəkir
Axı niyə dönüb getmir evinə
O işıqmı
bu adama keşik çəkir görəsən
Bu adammı
o işığa keşik çəkir


Təkcə gücsüzlüyündən
yıxılmır atam balası
Arabir gücündən yıxılır adam
Başını dik tutub gəzdiyi yerdə
içindən yıxılır adam
İllər boyu neçə dərdə
dözüb dayanır
Qəfil sevincindən yıxılır adam
Dünya qaçır ayağının altından 
yıxılmır
Bu dünyanın ən dəlisov atından
yıxılmır
Amma bir kəpənəyin qanadından
bir otun ucundan yıxılır adam
Gülmə hər yıxılana
atam balası gülmə 
Elə bilmə
bu dünyada təkcə gücsüzlüyündən
ya da ki acından yıxılır adam


Necə hündür olurolsun
bu dünyada üstündən
heç olmasa bircə kərə
heç olmasa bircə pişik keçməyən
hasar yoxdu
Bütün hasarlardan keçir pişiklər
bu dünyada heç kəs bilmir
pişiklərin bildiyini
Hasarı hündür qapısı hündür
Bu həyət kimindir Bu ev kimindir
Görən kim yaşayır bu dar dalanda
Görən nə var bu hasarın dalında
Öz gözümlə gördüm indi
bir pişiyin adam kimi çığırıb
bu hasardan yıxılıb öldüyünü


Nə çöldə nə meşədə 
Adam ən çox evindəeşiyində
özüözündə itir
Bu körpə beşiyində
bir qadın sevgisində itir
Yumubaçınca gözünü 
özünü sevgiyə xərcləyir adam
Amma atam
hirsi qəzəbi kini
Yumruq kimi sıxır sıxır adamı 
Və bir ovuc qum kimi
sıxılasıxıla bərkiyir adam
 Amma atam
yenə yenə su təki
Axtarıb yol tapır adama dərd 
oyur oyur yeyir yeyir adamı
Nə adam
Adam hanı
O "adam" dediyin budumu atam
Bir damla sudumu adam

SƏMA MİLYONÇUSU
Ürəyim həmişə əyində gəzən
Nimdaş paltar kimi süzülüb tamam
Bu axşam
 ulduzlu göylərdən kəsib
Sökülən qəlbimi yamayacağam
Qəlbim böyüyəcək azadlıq kimi
Sönmüş ümidləri səsləyəcəyəm
Ayı da bir gümüş manatlıq kimi
Göydən cibxərcliyi istəyəcəyəm
Mənimçün bəzənib vitrinlər axı:
 Bunu istəyirəm
Yox bundan çəkin
Sonra uzadaram ay manatlığı
Bu ay manatlığı kim xırdalar kim
Səhər radiolar verər səssəsə
Qəzetlər danışar 
(nə qop nə hiylə):
"Dünyada qəribə bir adam gəzir
Öz ay manatıyla
 səma cibiylə"
Sonra əzizləyər yuxular məni
Dünya dağılsa da 
gəlməz vecimə
Təkcə kosmonavtlar qorxudar məni
Birdən kosmonovltlar girər cibimə
Ürəyim həmişə əyində gəzən
Nimdaş paltar kimi süzülüb tamam
Bu axşam
ulduzlu göylərdən kəsib
Sökülən qəlbimi yamayacağam

BİR YAĞIŞLI NƏĞMƏ
Ürəyim incələr yağış yağanda
Yadıma doğmalar əzizlər gələr
Nədənsə gecələr yağış yağanda
Yuxuma dəryalar dənizlər gələr
Gecə yağış yağar 
min səs min səda
Tikanlı nəğmələr dinləyər gecə
 İynələr sancılan
iynələr batan
Zənci bədənitək inləyər gecə
Gecə yağış yağar 
qəmlə köklənən
Bir şair qəlbini əzizləməkçin
 Gecə yağış yağar 
gündüz çirklənən
Günahkar dünyanı təmizləməkçin
Səma sahibkarı kövrələr yenə
Açar sandıqları dəfinələri
Gecə yağış yağar 
yağar şerimə
Yuyar hecaları qafiyələri
Gözlərim yorulub yorğun ay kimi
Söndürüb işığı
yatacağam mən
İndi otağımı kəlağay kimi
Gecənin çiyninə atacağam mən
İndi otağıma dolacaq gecə
Gecəni yanımda qalacaq gecə
Səhər açılanda mənim evimdən
Qupquru çıxacaq
bir otaq gecə

SƏTTAR BƏHLULZADƏNİN BARMAQLARI
Yadından çıxıb
qalacaq barmaqları
bir papiros qutusunda
Bir divar uçuğunda
qalacaq barmaqları
Barmaqlarını tapa bilməyəcək
şəkil çəkmək istəyəndə 
axtaracaq otaqları
 Bayırdan
pəncərəni döyəcək barmaqları
çağıracaq onu küçəyə
Barmaqlarının dalınca düşəcək:
 Dayanın barmaqlarım
Saçlarımı darayın barmaqlarım
Çeçələ barmaq
ayaqdan iti
Baş barmaq
ayaqdan ağır
Orta barmaq söz eşitməz
ha ki çağırırsan çağır
Şəhadət barmağı baş alıb gedər
aparar ardınca qardaşlarını
Adsız barmaq
hayandasa ayrılacaq onlardan
Siləcək
bir qızın göz yaşlarını
O qaçdıqca
qaçacaq barmaqları
Küçələri dolaşacaq barmaqları
Barmaqlarına
çata bilməyəcək
Gecəni səhərəcən
yata bilməyəcək
Və xəbər tuta bilməyəcək
səhərəcən
külqabıda tüstülənən
barmaqlarından

XATİRƏ KAFESİNDƏ
Qaranlıq
ayağını
qoydu pilləkanlara
Gecə
qara qəhvə kimi
töküldü
otaq  stəkanlara
Bir xatirə kafesi
tikildi
bu gün tək olanlara
 Bir cüt qəndulduz
salıb
qarışdırın gecəni
xatirə qaşığıyla
Köhnə xatirə
köhnə şərabtək
Bir qurtum içsən 
sərxoş edəcək
məni də buraxın
xatirə kafesinə
Xatirə sərxoşları 
yanınızda yer verin
xatirə keflisinə
Nə desəniz edərəm
nə yesəniz alaram
Sizinçün rəqs edərəm
tar kamança çalaram
Sonra
yola salaram
sərxoş qonaqları
gecənin yarısında
Lümlüt soyundurub
çimizdirərəm ürəyimi 
ərköyün uşaq kimi
əlqol atıb oynasa da
Dağıtsa da üstümə
xatirə köpüyünü
Tərtəmiz olacaq
çiməndən sonra
Elə ayaq üstəcə
yuxulayacaq ürəyim 
Xatirə kafesinin
farıca sahibkarı

MƏNİM TELEFONUM
Tünelə yeriyən bir qatar kimi
Yeriyib girərəm
bu tənhalığa
Gizlicəgizlicə gəlib arxadan
uşaq əlləritək
yumşaq bir yuxu
örtər gözlərimi
yataram daha
Yuxu dənizində yatar eveşik
Avar  çəngəlbıçaq
qayıq  qabqacaq
Mənim telefonum –
qara bir pişik
Mənim telefonum
ölü bir pişik
Sənin bircə dənə zənginə bənddir
Atılıb üstümə
cırmaqlayacaq

SƏS HAQQINDA LƏTİFƏ
Bu gün şəhərimiz səssiz kinoydu
Nəhəng maqnitafona
yığıb səsləri
sallamışdıq dənizə
Dözə bilmədilər
balıqlar ancaq
Üzəüzə
sahilə atdılar maqnitafonu
Səslər qayıtdılar
şəhərimizə
Bir maşın fiti
küçələrdən keçəkeçə
Çığıraçığıra saldı özünü
səssizcə gedən
bir "Moskviç"ə
Qəzet oxuyaoxuya
yeriyən çeşməkli qoca
səksənib atıldı səkiyə
Sonra baxdı
yanından
çığıraçığıra ötən
təkərli təhlükəyə
Həyətimizə girdi
Alabaşın səsiylə
Məstan pişiyin səsi
dalaşadalaşa
Məstan pişik göydə qapdı
Alabaşın səsini
hürdü Alabaşa
Özü öz səsindən qorxub
dırmaşdı ağaca
Maqnitafondan sıyrılınca
Düşüb relslər üstə
qatar dalınca
qaçdı "dayan" deyən bir oğlan səsi
Bir qız "əlvida"sız getdi vaqonda
Ölüsü içindən
dirilib qaçan
bir tabut kimi
Sahildə qalmışdı maqnitafon da

KARUSELDƏ FIRLANMAQ İSTƏYİRƏM
Bu gecə işıqları
küçə uşaqlarıtək
yiyəsiz ürkək
Əlimdə cib fanarım
balaca işıq Qavroşu
gəzirəm küçələri
Vitrindəki
o "gözəl"ə də yatmayıb
Sındırasan şüşələri
çıxarasan o "gözəl"i
küçəyə
Ancaq
milisnər də yatmayıb
Dənizkənarı parkın
qoca gözətçisi
uzanıb skamyada
Skamyada
gündüz əyləşən qızın
ayağının istisi
Bir də öpüşlər qalıb
boyatlaşıb indiyə
Reklam kağızlarına
bürümək istəyirəm
bu neon lampaları 
yalındır əyinləri
 Evlərdə xumarlanır
yatacaq lüstürləri
(işıq ərköyünləri)
Bu idmançı qız heykəli
üşüyür deyəsən
İcazə verin
atım pencəyimi
çiyninizə
Əllərinizi isidərdim
ovuclarımda
 İdmançı oğlan heykəli
inciməsə
Nəsə
Karuseldə
fırlanmaq istəyirəm
bu gecə
Bir fırladan olaydı
fırlanaydım sübhəcən
Görəsən çağırsam milisnəri
fırladarmı karuseli

GECƏ QATARLARI
Gecə qatarları gedər gedər
Yad ölkənin
sahilinə sərilən Sindibad kimi
gedib çıxar səhərə
Vaqon – restoranlarda
xərclərik yuxuları
Gecə qatarları gedər
Gedər
irəli irəli
yuxarı yuxarı
Tükənər
bir qatarın buxarı
Dayanar
gecə yarısı vağzalında
Hayandasa
gözləmə salonunda
mürgüləyər adamlar
Gecə qatarları gedər
gedər
Onların dalınca ağlamaq
hədər
Onları yolundan saxlamaq
hədər
Hədər olsa da
bir gecə qatarını
saxlamaq istərəm
Bir gecə qatarını
səhərəcən izlərəm
bir maşında
Qəfil doğan günəşdən
gözlərim qamaşanda
çırparam qatara maşını
Axan qanım
bulayar üstbaşımı
Sərnişinlər tökülüşər
qatardan
 Əvvəyəəsnəyə baxar adamlar
bu qəribə sürücüyə
bu qəribə maşına
bu qəribə ölümə
Sonra qatar düzələr öz yoluna 
gedər gedər
Bu qatarın dalınca
ağlamaq hədər
Bu qatarı yolundan
saxlamaq hədər

GECƏYƏ ÇARMIXA ÇƏKİLMİŞ ADAM
Mən bu gecənin altında
asfalt altında qalan
torpaq kimiyəm
Uzunuzun ayaqlarım əllərim
hayandasa sürüşüb
bu gecənin altından
çıxar qırağa
Gözlərim 
asfaltın altında
Ürəyim 
asfaltın altında
Bu gecənin altından
sürüşüb çıxan əllərim
birbirindən aralı
birbirini görməz
Kimsə zəncir doladı
sağ əlimin biləyinə
Eşidirəm
əlində zəncirin o biri ucu
Sol əlimi
axtaraaxtara gedən adamın
ürəyimin üstündən keçən
addımlarının səsini
Bu gecənin altından
sürüşüb çıxan ayaqlarım
birbirindən aralı
birbirini görməz
Kimsə sağ ayağımın
barmaqlarını doğrayır
əlində balta
Sağ ayağımdan uzaqda
kimsə sol ayağıma
zorla keçirmək istəyir
bir uşaq çəkməsini
Mən bu gecənin altında
asfalt altında qalan
torpaq kimiyəm
Üstümdən maşınlar keçir
təkərlər əzir köksümü
Kaş ki çırpına biləydim
Üstümdən şütüyən o maşınları
birbirinə çırpa biləydim Allah

SONUNCU AVTOBUSUN NƏĞMƏSİ
Dünyanın dəlisov oyaqlarıyla
Ulduzlar danışmaz qorxularından
Gecə
yalınyalın ayaqlarıyla
Keçər
insanların yuxularından
Yuxular sərilər narın qum kimi
İsidər gecənin ayaqlarını
Bir böyük qaranlıq
xırda tum kimi
Çırtlayar şəhərin işıqlarını
Təkərlər yorular
yuxulu göztək
Kimik ağacların uzaqlığında
Gedər son avtobus
nəğmə deyərək
Əriyər gecənin yumşaqlığında
Uzanar əlləri
dar dalanların
Hörülər evlərin yuxu torluğu
Uyuyar karlığı telefonların
Yatar güzgülərin
gecə korluğu
Şəhər havasında yağış qoxusu
Damla milçək
buludmilçəkdanında
Yatar oğlanların
pişik yuxusu
Qızların evinin pilləkanında
"Bir tənha nəğməni yola salınca
Ulduzlar çatılar üfüq qaşında
Gedər son avtobus
Onun dalınca
Allah da boylanar
Ay balışından"

SONUNCU PAPİROSUN NƏĞMƏSİ
İndi barmaqlarım səs kimi titrək
Uzun səkilərin uzun yuxusu
Sonuncu qatarı
yola salan tək
Yola salacağam
son papirosu
Quru gözlərimə birdən yaş dolar
Birdən kövrələrəm tənhalaşaram
Bu ögey şəhərdə bütün daşlara
Bütün ağaclara doğmalaşaram
Hanı məni sevən
Hanı mən sevən
Ürəyim yeriklər addım səsinə
Bir vaxt qapısını çırpdığım evin
Həsrətlə baxaram pəncərəsinə
Tutar boğazımı qəhər bu gecə
Çağırsam 
bir kimsə hay verməz mənə
Sevgiylə doludu şəhər bu gecə
Niyə o sevgidən
pay verməz mənə
Gecə baxtı gülər utancağın da
Görməzlər yuxuda sevişənləri
Yerə düşər
səhər duracağında
Yuxu qatarların sərnişinləri
Açılar səhəri
hər səhər kimi 
Ən qatı papiros çəkənlərin də
Yenə ilk papiros
ilk əsgər kimi
Ölər barmaqların səngərlərində

SONUNCU NƏĞMƏNİN NƏĞMƏSİ
Sözlər pişik kimi yumşaq mehriban
qısılıb qaldılar biribirinə
O qopdu dünyanın qarmaqlarından
üzdü son axşamın
son səhərinə
Bir şair ömrünün son gecəsində
ən adi misralar ilahiləşdi
Bir balıqqulağı içərisində
bir nəğmə damlası mirvariləşdi
Ulduzlar varağa səpildi dəndən
səpildi bir qızın göz yaşlarıtək
Yuxular yıxıldı kirpiklərindən
dağıldı üzünə
qız saçlarıtək
O saldı qələmi titrək əlindən
tabuttək örtüldü göz qapaqları
Töküldü gecənin ətəklərindən
nəğmə oyaqları söz oyaqları
Qopdu son misrası son nəfəsindən
uçdu uzaqlara 
uçdu quş kimi
Bir uzaq dənizin gen sinəsində
bir qayıq göründü boş ovuc kimi
Son nəğmə Son qayıq Üzəcək elə
açacaq sirrini küləyə ancaq
Səni aparacaq uzaq sahilə
sənsiz qayıdacaq geriyə ancaq


Bu gecə lüstürdən asılan adam
Köçdü ulduzlara 
nağılı qaldı
İşığı söndürmək çıxdı yadından
İşığı sübhəcən yanılı qaldı
Səhər bəxti güldü mollaların da
Sifəti örtüldü aynaların da
Amma gecə yanan lampaların da
Canında qəribə bir ağrı qaldı
Dünya qaranlıqdı dözə bilmədi
Əlləri cibində gəzə bilmədi
İşıqlı şeirlər yaza bilmədi
Bu gecə lüstürdən asılan adam


Dost da ovutmaz məni
ağlaram xısınxısın
O budaqdan as məni
gözüm yaşı qurusun
Döydüyüm qapıların
üzü daşdandı daşdan
Hara qaçım gizlənim
gözdən yağan bu yaşdan
Əl dəymə islanmışam
təpədən dırnağacan
İslanmışam bu axşam
qələmdən varağacan
Söz də ovutmaz məni
ağlaram xısınxısın
O budaqdan as məni
gözüm yaşı qurusun

AĞLANMAYAN DƏRD DƏ VAR
Ağlanmayan dərd də var
göz yaşından yuxarı
Nə bir kərə ah çəkir
nə səsini çıxarır
Bir küncündə ürəyin
kirimişcə uyuyur
Tüstülənir eləcə
nə sönür nə soyuyur
Yanından başılovlu
çaparaq dərdlər keçir
Dərd demə atam oğlu
elə bil atlar keçir
Çatçat olub yarılır
neçə yerdən ürək də
Qanlı ləpirlər qalır
o dərdlərdən ürəkdə
Ağlanmayan dərd də var
bir damla yaşa həsrət
Quruquru
adamın axırına çıxan dərd


Bir tikansız kirpisən
qanadsız quşsan daha
Səninki gətirmədi
çıx bu yoldan qırağa
Çıx bu yoldan qoy bu yol
hara gedirsə getsin
Ağlama çətin səni
kimsə gəlib kiritsin
Can vermə "qəmə deyilən"
bu qəssab bıçağına
Sağ çıx bu gecədən də
sabahın acığına
Canda nəfəs qalıbsa
yaşamağa ümid var
Yenə kirpi olmağa
quş olmağa ümid var
Bəlkə qanad gətirdin
Bəlkə tikan bitirdin


Bir quş var göy üzündə
ulduzların qohumu
Hər gecə qanadıyla
yelpikləyir yuxumu
Bir tənha yalquzaq da
hər gün girir yuxuma
Deyir:  Qan qardaşınam
sən məndən qorxma qorxma
Bir ilan da yuxuma
gəlib girir gizlicə
Gördüyüm yuxuları
birbir yozur hər gecə
Deyir:  Oyan yazıqsan
qaç bu evdən uzaq ol
Ya bir quş ol ya ilan
ya da ki yalquzaq ol

BU İYİRMİ YAŞIN ASTANASINDA
Yenə də aldandım bu
çiçəklərə
Bu iyirmi yaşın astanasında
Bir az nəfəs dərim dayanım bir az
Bu iyirmi yaşın astanasında
Yəqin ağlamaq da günah sayılmaz
Üzüməgözümə yaxşıyaxşı bax
Eh məndə nə var ki gözə gəlimli
Gözlərim özümdən bir az da qorxaq
Əllərim özümdən bir az rəhmli
Mən sevdim qızları 
küsdü ulduzlar
Ulduzlar qızların gözüdür dedim
Mən dedim göylərdən ucadı qızlar
Gözlər ürəklərə güzgüdür dedim
Qızlardan ucaymış göylər sən demə
Gözlər ürəklərə güzgü deyilmiş
Mən gizli saydığım şeylər sən demə
Dünyada heç kəsdən gizli deyilmiş
Bu iyirmi yaşın astanasında
Alnıma tökülən telə ümid yox
Bəlkə də ömrümün yarısı keçdi
Parisi görməyə hələ ümid yox

SOĞAN ACISI
Soğan soyasoya ağlayan qadın
ömrün soğan kimi acıdı acı
Mələksən qırılıb qolunqanadın
dərdi verən Allah vermir əlacı
Gözündən süzülən yaşı kim silər
"Göz yaşı" dediyin nədi
Acı su
Bir şirin öpüşlə başlar sevgilər
Sonunda həmişə soğan acısı
O öpüş yandırmaz dodaqlarını
soyuyub od dolu o qucaq indi
Sayar bircəbircə barmaqlarını
hər gecə yuduğun qabqacaq indi
Gələr "ər" dediyin hər gecəyarı
bir qaşıq xörəyin baxmaz dadına
Yuxuda dilindən qopan adların
biri də bənzəməz sənin adına
Soğan soyasoya ağlayan qadın
gözünün yaşını silə bilmərəm
Neyləyim mən sənə özgəyəm yadam
neyləyim yanına gələ bilmərəm
Bir sevgi gəzirəm dünyada mən də
O sevgi hardadı
Bilmirəm ancaq
Kim soğan soyacaq mənim evimdə
Soğan soyasoya kim ağlayacaq

SEVMƏDİYİM QADINLAR
Sevmədiyim qadınların
gözəli də çoxuydu
Hərəsi bir şirin nağıl
hərəsi bir yuxuydu
Əllərimi tellərinə vurmadım
Həsrət çəkib ürəyimi yormadım
Boyun büküb yollarında durmadım
sevmədiyim qadınların
Sevmədiyim qadınların
neçələri sevildi
Toy çalındı
şəhərlərin küçələri sevindi
Neçələri
ər evində təpikləndi söyüldü
sevmədiyim qadınların
Sevmədiyim qadınlarla
aşıbdaşır yer üzü
Yer üzünün
Yerevanı İstanbulu Parisi
Atdı Eyfel qülləsindən özünü
sevmədiyim qadınların birisi

MƏN SƏNİ SEVMİRDİM
Mən səni sevmirdim
Amma gecəydi
Bir bomboş vağzaldı bir də biziydik
Yuxulu gözlərin gözümə dəydi
Yuxulu gözlərin tərtəmiziydi
Yuxulu gözlərin yuxu görürdü
Sən özün ən şirin yuxuydun ancaq
Yuxulu gözlərin yuxu görürdü
Mən sənin yuxunda yoxuydum ancaq
Mən gələn qatarın hayında idim
Bir sərin gecəydi bir ilıq nəfəs
Bir də ki mən sənin yanında idim
Yaxında olanlar yuxuya girməz
Sonra qatar gəldi yuxun dağıldı
İstədim söz deyəm karıxdım yenə
Qatar gecikirdi mən darıxırdım
Sən mindin qatara darıxdım yenə
O gedən qatarın dalınca baxdım
Dedim bu gecəni çətin dözərəm
Bir az da keçsəydi ağlayacaqdım
Yaxşı ki gülməyim tutdu özümə
Sonra da yol boyu uzandı kölgəm
Sonra da təktənha qayıtdım evə
O qatar o gecə o dünya bəlkə
Tək bundan ötrüydü: MƏN SƏNİ SEVƏM


Yolu çaşaçaşa gəldim
hər yan dumandı gördüm
Dünyayla başbaşa gəldim
üzgözüm qandı gördüm
Gərək işıq yanana yox
it hürənə gedəsən
Mən də getdim itlər susdu
işıqlar yandı gördüm
Bir qapını döyən kimi
on pəncərə açıldı
Hər açılan pəncərədən
bir div boylandı gördüm
Qorxdum qaçdım dəli kimi
nəfəsim kəsilincə
Döndüm gördüm qovan yoxdu
qorxum yalandı gördüm
Oturdum bir daş üstündə
nəfəsimi dərməyə
Dərdiyim son nəfəsimdi
ömür tamamdı gördüm



 BİR YAĞIŞLI NƏĞMƏ (ilk şeirlər)

DÜNYANIN SƏN OLAN YERİ
Boşaldı dünyanın sən olan yeri
Dünyanın
sən olan yerindən indi
Tozlanatozlana maşınlar keçir
Nazlananazlana xanımlar keçir
Cavanlar keçir
tüpürüb siqaret kötüklərini
Dünyanın sən olan yerindən ancaq
mən keçə bilmərəm
Baş alıb qaçaram gecələr ilə
Uzun yollar ilə küçələr ilə
Dünyanın sən olan yerindən elə
baş alıb qaçaram qaça bilmərəm
Yenə də açılar səhər qəfildən
yenə də sökülər qızıl dan yeri
Bütün yer üzünün hər tərəfindən
görünər dünyanın sən olan yeri
Dünyanın sən olan yerinə bir gün
yağış yağacaq
Gecə köynəyində ürkəkutancaq
çıxarsan eşiyə gözlərsən məni
üşüyəüşüyə gözlərsən məni
Qoşulub ağlarsan
yağan yağışa
Əlimdən nə gələr
Məni bağışla
Nə sən kiriyirsən nə yağış kəsir
yağışa qarışıb axarsan kiri
Ağlayaağlaya bu yaz gecəsi
əriyib yağışa çıxarsan kiri
Baxdıqca qorxuram
yağan yağışa
Ağlaya bilmirəm
Məni bağışla



ÖMRÜMÜN YAĞIŞLI GÜNLƏRİ
güzgülü şeir
Ömrümün yağışlı günləri başlar
Yağışlı günləri başlar ömrümün
Bu yağan yağışlar yağan yağışlar
Bilmirəm nəyini xoşlar ömrümün
Bu gələn payızın suları soyuq
Küləkləri hirsli yağışı incik
Mənim əllərimin sığalı soyuq
Sənin gözün yaşlı baxışın incik
Düşür çiynimizə payız yarpağı
Elə bil ölüdü tabutdan düşür
Ağaclar hamısı çılpaqdı axı
Bəlkə düşən yarpaq buluddan düşür
Bir yalan sevgidən yorulmaq asan
Bir ölən sevgini diriltmək çətin
Günəşli günlərdə vurulmaq asan
Yağışlı günlərdə unutmaq çətin
Yağışlı günlərdə unutmaq çətin 
Günəşli günlərdə vurulmaq asan
Bir ölən sevgini diriltmək çətin
Bir yalan sevgidən yorulmaq asan
Bəlkə düşən yarpaq buluddan düşür
Ağaclar hamısı çılpaqdı axı
Elə bil ölüdü tabutdan düşür
Düşür çiynimizə payız yarpağı
Sənin gözün yaşlı baxışın incik
Mənim əllərimin sığalı soyuq
Bu gələn payızın yağışı incik
Küləkləri hirsli suları soyuq




Əlimdə son kibritim
Söndü sənin ahından
Səni öpdüm kiritdim
Dedim keç günahımdan
Ay işığı bulaşdı
Gözlərinin yaşına
Sən məni bağışladın
Bəlkə ay işığına
Qaranlıqda oturduq
Biz üzüzə dizdizə
Nə mən sənə baxırdım
Nə sən mənə
Nə isə
Bu gecəni varağa
Yazmaq olmaz 
günahdı
Bu gecə keçdi daha
Aç gözünü sabahdı
Bir azca gecə qalıb
Gözlərinin içində
O da uçub gedəcək
Sən gözünü açanda
Bu gecənin sirrini
Yuyacaq bu dəniz də
Bizdən
bu qumlar üstə
Qalmayacaq bir iz də
Balıqlar danışacaq
Bu sirri birbirinə
Balıqlar daşıyacaq
Bu sirri lap dərinə
Lap dənizin dibinə
Balıq dili bilən yox
Bu sirrin səsi çıxa
Bu dəniz quruyanda
Sirrimiz üzə çıxar



MƏHƏBBƏT OYUNU
Bu məhəbbət oyunu
qəribəydi qəribə
İçəridən bağlanan
otaqlar da qəribə
Pəncərədən boylanan
o budaqlar da qəribə
O aldadan aldanan
dodaqlar da qəribə
Qəribəydi qəribə
Uduzanın verdiyi
öpüşöpüş cərimə
Qəribəydi qəribə
nə qəribə oyundu
Şam kimi bir dümağ qız
paltarını soyundu
Beş cüt kibrit barmağın
alovunda yuyundu
Kirpikləri yumuldu
Ən ləzzətli ufultu
Sus
Az danış az soruş
"Bu oyun necə bitdi"
Budaqdan boylanan quş
Utandı uçdugetdi
Qəribəydi qəribə
bir qız başı əyildi
Bəlkə oyun deyildi
bəlkə oyun deyildi



KÖHNƏ MƏHƏBBƏTLƏR LİMANI
Qəzəb oyuncağı
Sevgi baxar
Səssiz qələbənin bic gülüşləri
Bir qız gözlərinin son yalvarışı
Bir qız dodağının ilk öpüşləri
Bir "körpə xanımın" gəlinciyindən
Qırılan düymələr
yolların üstə
Ən uzaq illərin yelləncəyindən
Yıxılıb düşərsən qollarım üstə
Köhnə məhəbbətlər köhnə nağıllar
Sıyrılar illərin dumanlarından
Batmış gəmilərtək üzə çıxarlar
Qəlbimin ən uzaq limanlarında
Uzaq limanların işığı sönsə
Ən uzaq limandan qayıdan mənəm
Dünyanın ən gözəl gəmisi sənsən
Dünyada ən igid kapitan mənəm
Gəmilər əl edər bayraqlarıyla
Dalğalı suları hamarlayarlar
İşıqlar yuxulu barmaqlarıyla
Dənizin saçını tumarlayarlar
Gecənin sonuncu duracağında
Bu dəcəl görüşün son anında biz
Yenə ayrılarıq səhər çağında
Köhnə məhəbbətlər limanında biz
Üfüqlər bulanar
günəş balına
Dəniz də yalayar dodaqlarını
Yeyər aclığından həsrətbalina
Xırdaca xatirə balıqlarını
İtər məhəbbətlər limanı sonra
Tilsimlər qırılar
ovsunlar düşər
İndi dalğalara atılan tora
Yosunlar ilişər
yosunlar düşər
Son ümid yellənər sınıq əliylə
Təzədən görüşmək gümanı ağlar
Qağayı diliylə
balıq diliylə
Köhnə məhəbbətlər limanı ağlar




Bu ağac öləcək
Üzündəngözündən tökülür ölüm
bu ağac öləcək bu gün ya sabah
Bu ağaca qonan
o quş öləcək
Üzündəngözündən tökülür ölüm
o quş da öləcək bu gün ya sabah
O quşa dən səpən
bu qız öləcək
Üzündəngözündən tökülür ölüm
bu qız da öləcək bu gün ya sabah
Bu qızı sevməyə dəyməz
O quşa baxmağa dəyməz
Ağaca çıxmağa dəyməz
Ağaca çıxmadım
Quşa baxmadım
Qızı sevmədim
Quş uçdu isti bir yerə
Qız getdi qız getdi ərə
Ağac da ki durur hələ
bir mənəm bir də bu ağac
Kəndir tapıb bu ağacdan
asılmağa qaldı əlac



YENƏ DƏ ALDANDIM BU ÇİÇƏKLƏRƏ
Bu şəhərin ağacları
dərd əlindən çiçəkləyib
Xanımları
gözlərinin kədərini rəngləyib
Kişiləri borc altında
Darıxmaqdan oğlanlarıqızları
öpüşür ağac altında
Ağacları
dərd əlindən çiçəkləyib
Çiçəklərdən çəkə bilmir gözünü
baxır baxır doymur adam
İstəyir assın özünü
ağaclara qıymır adam
Yenə də yaz gəlib bu yad şəhərə
Necə çıxdım mən bu yaza
Bilmədim
Yenə də aldandım bu çiçəklərə
Yenə də özümü asa bilmədim




Ölmək istəmirəm bu axşamüstü
Qızlar lampa kimi işıqlı isti
Kaş bir lampa yana başımın üstə
Bir qızın dizinə qoyam başımı
Dərdim damladamla əriyənəcən
Gözlərim ağlayıb kiriyənəcən
Alnımı qırışlar bürüyənəcən
Bir qızın dizinə qoyam başımı
Dünya ümidimi qıranda belə
Məni əldən salıb yoranda belə
Lap cəllad boynuma vuranda belə
Bir qızın dizinə qoyam başımı



SENTİMENTAL YAĞIŞ
Qız barmaqlarından nazik
sentimental bir yağış
Piano dilləritək
çalır küçələri
Bu yağışda pişiklər də həzinləşər
öpmək istər sərçələri
Bu yağışda
darıxıram evimdə
Musiqili filmdə
sözsüz rol oynayan müğənni kimi
Bir yağış nəğməsi
oxumaq istəyirəm
Buludların yağış barmaqlarına
toxunmaq istəyirəm
Damlalar dupduru qız gözləritək 
yağır buludların göz bəbəkləri
Buludlar kor olacaq bu gecə
açılacaq
torpağın gözlərigöbələkləri
Qəflətən göylərin yanaqlarında
günəş təbəssümtək görünən kimi
Bu qəfil günəşə sevinəcəyik 
sevgisindən əl üzdüyün bir qızın
qəfil öpüşünə sevinən kimi
Çarpayılarımızı
günəşə çıxaracağıq günəşə
Çarpayılardan asıb
günəşdə qurudacağıq
Bu yağışlı gecədə
islanan yuxularımızı
Qız barmaqlarından nazik
sentimental bir yağış
Piano dilləritək
çalır çalır küçələri
Bu yağışda pişiklər də həzinləşər
öpmək istər sərçələri




Çarpayım boyuma qısa ömrüm həsrətinə 
ürəyimdən keçən nəğmələrin
ləpir yerində laxtalanar qanım
Gecələr adını yazaram
evimin divarlarına
Üstəgəl mənim adım
bərabərdi məhəbbət
Səhər –
günahsız uşaqları
döyərəm yalandan
Evimin divarında
Hördüyü hörümçək torunda
bir qoca hörümçək öldü bu gecə yarı
Tor saplarında
içi yeyilmiş kəpənək günlərimin
quru qanadları
Haçansa günlərin bir günündə 
Bir telefon dəstəyini
bıçaq dəstəyi kimi
sıxacaqsan əlində
Deyəcəksən:
 Gözləmə bəsdi canım
Amma bağışla məni xanım
gözləyirəm səni yenə yenə
Çarpayım boyuma qısa ömrüm həsrətinə 
ürəyimdən keçən nəğmələrin
ləpir yerində laxtalanar qanım



İKİ GÜN SONRA
İki gün sonra
bir qız
çığırdı telefona:
 Sevirəm
İki gün sonra
şüşəsalan gətirdi
sınıq pəncərənin
təzə şüşəsini
İki gün sonra
çöldəki qar
ağladı günəşə
İki gün sonra gəldi
illərlə gözlənilən məktub
İki gün sonra
yaşamağa dəyərdi artıq
Heyif ki sən yox idin




Sən ölən gün
dünyadakı
bütün qarışqaların
ən qarası yeriyəcək
üzündə
Üzünə milçəklərin
ən sırtığı qonacaq
Və dünyanın
ən boz qarğası gəlib
açıq gözlərini
dimdikləyəndə
Bircə damcı göz yaşı da
düşməyəcək gözündən
Ömrün boyu
öpüb əzizlədiyin
Gözəlgözəl xanımların
heç birisi
sənə ağlamayacaq
Ağlayanda sifəti
bir az da kifirləşən
Kifir kifir lap kifir
bir qadından savayı
Nə illah eləsən də
düşməyəcək yadına 
Bu qadını haçan harda görmüsən
Sən ölən gün 
yəqin belə olacaq
Belə olsa 
yəqin bil ki ölmüsən




Bir ölüm havası dəydi üzümə
Nə gözəl nə sərin havaymış Allah
Sən demə ürəyim ölümdən ötrü
Darıxan bir bomboş yuvaymış Allah
Sən demə çaşmışam yolu azmışam
Dünyaya gəlməyim yalanmış mənim
Sən demə dünyada anasızmışam
Sən demə bu ölüm anammış mənim
Sürtdüm üzgözümü əlayağına
Dedim buraxmaram səni dünyada
Dedim: indiyəcən hardaydın ana
Niyə tək qoymuşdun məni dünyada
İslatdı əlini gözümün nəmi
Telimi qaldırıb alnıma baxdı
Tanıya bilmədi deyəsən məni
Çevrildi atamaanama baxdı
Bir bala vermişdim dedi mən sizə
Hamı a zalımlar o balam hanı
Bu mənim balama oxşamır nəsə
Nə kökə salmısız mənim balamı



KENTAVR
Siz məni uzaqdan sevdiniz xanım
oxşatdınız
at belində çapıb gələn igidə
Mən kentavram xanım 
nə adamam nə atam
Adamlar içində  at
Atlar içində  adam
İnsan bədəni üstə
at başı gəzdirənlər
darıxmaz
Amma çətindi bir az
at bədənində
insan başı gəzdirmək xanım
Mən nəyəm
Yarı insan  yarı at şikəstliyi
Atlarla insanların
içində bu vaxtacan
Nə bir at sevib məni
nə bir qız əzizləyib
Elə siz də uzaqdan
məni sevdiniz xanım
Sevgimiz bəri başdan
daşa toxunub daşa
İkimiz 
bir yataqda qoşa yata bilmərik
İkimiz 
bir çəməndə otlamarıq başbaşa
Bilirəm tapan olmaz
dərdimin əlacını
Amma bir son ümidtək
durub gözlərəm sizi
minin gəzdirim sizi
tumarlayın saçımı
Xanım bilsəniz atlar
necə zəhlətökəndi
Gecəgündüz
dadlıdadlı otlardan
danışmaqdı işləri
Bir qamçı tapın xanım
atlarla insanların
dünyasından
çapıb gedim özümü



 Yorğunluq

BU KƏNDİN YANINDAN QATARLAR KEÇİR
Bu kəndin yanından qatarlar keçir
Gecələr yuxuda diksinir bu kənd
Gecələr ötürür köksünü bu kənd
İtirir itirir çəkisini bu kənd 
bu kəndin yanından qatarlar keçir
Keçən qatarlara minir cavanlar
Sevinir cavanlar bu yol uzunu
daşır ürəkləri daşır gözləri 
Sünbül qılçığını gül qoxusunu
təlaşlı gözləri yaşlı gözləri
çırpıb üstbaşından
keçən qatarlara minir cavanlar
Məktublar gələcək sonra şəhərdən
Analar oxuyub ağlayacaqlar
Sandıqlara qoyub saxlayacaqlar
Köpəklər qovacaq kəpənəkləri
Bacılar yığacaq göbələkləri
Təzə çiçəkləri çiyələkləri 
Şəhərə bağlama yollayacaqlar
"Məktublar gələcək sonra şəhərdən
Bu kənddən gedənlər gəlməzlər ancaq
Köpəklər həsrətlə dikir gözünü
Bu kəndin böyüyən uşaqlarına
Hirsli kəpənəklər çırpır özünü
Keçən qatarların işıqlarına
Bu kəndin yanından qatarlar keçir



FATMANIN OĞLU İSMAYIL
Fatmanın oğlu İsmayıl
bu şəhərdə nə işin var
Yoxsa ağlını a yazıq
Allah əlindən almışdı
Bu şəhərin dərdi azdı
elə bircə sən qalmışdın 
Fatmanın oğlu İsmayıl
bu şəhərdə nə işin var
Bir qız gəzər kənd içində
Hər gün qapıdan keçəndə
Fatma xalaya baş çəkər
Samovarına od salar
yorğanına qumaş çəkər 
Fatmanın oğlu İsmayıl
bu şəhərdə nə işin var
Zalım oğlu darıxmadın
Qalstuk taxdın  taxmadın
Bir qız da sənə baxmadı 
Fatmanın oğlu İsmayıl
bu şəhərdə nə işin var
Sevdin sevdin bu şəhərin
solğun üzlü qızlarını
xəstəhal ulduzlarını
Yenə əridə bilmədin
ürəyinin buzlarını 
Fatmanın oğlu İsmayıl
bu şəhərdə nə işin var
Kənddən bir adam görəndə
yekəyekə danışmağın
hey basıbbağlamağın var
Yorğandöşəyə girəndə
gecələr ağlamağın var 
Fatmanın oğlu İsmayıl
bu şəhərdə nə işin var



ELƏ BELƏCƏ
Çıxıb gedəcəyəm elə beləcə
Bir də görəcəyəm kəndimizdəyəm
Qurbağa səsiylə dolu bir gecə
Ay da ki çay da ki kefin istəyən
Qohumlar dinəcək gileyliincik:
 "Şəhərli olmusan tamam ay balam"
Kənddə şəhərliyəm şəhərdə kəndçi
Niyə sağlığına pis yaşamıram
İtlər də elə bil küsüb adamdan
Qoyunlar o
qoyuntək baxar adama
Nələr qazanmışam 
çıxar yadımdan
Nələr itirmişəm 
düşər yadıma
Burda həm doğmayam həm də ki qərib
Bu hissi kim məndə oyadıb Allah
Çəpərlər nə qədər alçalıbenib
Ağaclar nə qədər boy atıb Allah
Həzin qoxusuyla gülünçiçəyin
Səma dolub indi yer dolub indi
Şəhərdən çiynimə qonan milçəyin
Gözləri heyrətdən dörd olub indi
Qızlar göz altından baxacaq mənə:
 "Deyirlər şəhərdə şairdirnədir"
Sonra soruşacaq Bənövşə nənəm:
 "A bala işlərin nə təhər gedir"
Adım gizlənsə də küncdəbucaqda
Deyərəm:
 "Şəhərdə məşhuram tamam"
Nənəm sevəsevə aldanacaqdır
Mən də sevəsevə aldadacağam
Gecə də yeriyər üzü günəşə
Heç xəbər tutmaram haçan səhərdi
Əvvəl darıxaram 
nahaq gəlmişəm
Sonra sevinərəm 
yaxşı ki gəldim
Çıxıb gedəcəyəm elə beləcə
Bir də görəcəyəm kəndimizdəyəm
Qurbağa səsiylə dolu bir gecə
Ay da ki çay da ki kefin istəyən



TƏNHA QARILAR
Ölür kəndimizdə tənha qarılar
Yenə kölgə düşür toyaşənliyə
Şəhərə qüssəli xəbərlər gedir
Nəvələr gəlirlər üçdörd günlüyə
Bir yanda gəlinlər xısınlaşırlar
Astadan alçaqdan danışır onlar
İynədəndüymədən
kənddənşəhərdən
Asfaltdanpalçıqdan danışır onlar
Günahkargünahkar
baxır nəvələr
Nədir günahları 
bir kimsə bilmir
Haçansa
beş ilmi
on ilmi əvvəl
Nəvələr hərəsi bir uşağıydı
Bu ölən qarılar sağıydı onda
bu ölən qarılar yol gözlərdilər
Dava illərindən bu günə kimi
oğul gözlərdilər
yol gözlərdilər
Saatlar uzandı günlər uzandı
kirpiklər uzandı yol gözləməkdən 
oğullar gəlmədi
O gözlər inadkar
yollar günahkar
Yollar o gözlərə dözə bilmədi
Yollar gizləndilər
asfalt altında
Qarılar durdular çiyinçiyinə
Bayram günlərində şam yandırdılar
Ölən oğulların gələcəyinə
Az qala kəndi də inandırdılar
Sönür komaların işığı təktək
Kimsə yatanları oyatmayacaq
Analar ölürsə 
oğullar demək
Daha qayıtmadı qayıtmayacaq
Ölür kəndimizdə tənha qarılar



BAYATI
Üç əsgər də qayıtmadı
düşərgəyə
Komandir neyləsin bacım
42ci ildən qaçıb
illərin meşəsindən
keçəkeçə
Altmış səkkizinci ilə
gəlmək istəyirdilər:
Zeynal əmim
Əvəz dayım
bir də poçtalyon İskəndər
43cü il bir söyüd ağacı idi
Kölgəsində
Əvəz dayım uzanmışdı
gicgahında güllə yeri
Yavaşca keçdilər
qırx üçüncü ilin yanından
budaqlarına ilişəilişə
Çatdılar
Nar ağacı Qırx Beşə
Üstü narla doluydu
Silkələdilər
bir nar düşdü
Zeynal əmimin ayağının altına
mərmi kimi partladı
Qalan illər
yolka ağaclarına
bənzəyirdi
Gördülər
yolka ağacı deyil
Ziba nənədi
İskəndərin
yolunu gözləyirdi
Boynundan
qollarından
ayaqlarından
asılmışdı
İskəndərin cəbhə məktubları
İskəndər
məktubları
açıb yığdı çantasına
İstədi
Ziba nənəni qucaqlasın
gördü ağacdı
yolka ağacı
Üç əsgər də qayıtmadı
düşərgəyə
Komandir neyləsin bacım



GECƏ NAĞILI
Hər gecə
əsgərlər keçər kəndimizdən
Keçər
kəndimizin keçən davada
ölən cavanları
SƏSSİZSƏMİTSİZ
Təkcə xəstə Əliş görər onları
davadan başında qalan havadan
gecələr ağrıdan yata bilməyən
xəstə Əliş
Onların dalınca
yüyürübyüyürüb çata bilməyən
xəstə Əliş
Papiros istəyər onlardan Əliş
Papiros çəkəndə
ağrını bir azca unudan Əliş
Tənbəki bükərlər Əlişdən ötrü
bir qəzet parçasına
bir məktub varağına
Tullayarlar yolun bir qırağına
Əliş papirosu götürər
çəkməz
Əsgərlər əsgərlər gedəndən sonra
Əsgərlər lap gözdən itəndən sonra
yolun o başından
gələr Ziba nənə
bu ilin qışında ölən Ziba nənə
Soruşar:
 Əsgərlər keçmədi ki
Əsgərlər içində
İskəndər keçmədi ki
Əliş:
 Yüyür  deyər – bəlkə çatarsan
Qaçar Ziba nənə yüyürər
çatmaz
Və beləcə
Əliş ölənəcən
hər gecə
əsgərlər keçər kəndimizdən
və Ziba nənə gecikər
çatmaz əsgərlərə
çatmaz İskəndərə



DƏLİ ƏLİŞLƏ BİZİM ƏLƏSGƏRİN NAĞILI
Əvvəl Ələsgərdi Əlişin adı
Müharibəyəcən belə yaşadı
Yarımçıq qayıtdı müharibədən
Dedilər:
Ələsgər qayıdıbgəlib
Gördülər
qayıdan Ələsgər deyil
Əlişdir dəli Əliş
Rus dili müəllimimiz
demişkən:
"Kontuziya Əliş
"Neytral" Əliş
Əliş qayıtmışdı
adamlar hələ
Deyirdi
Ələsgər qayıdıb gələr
Əlişin arvadı da gözləyirdi
Ələsgəri
Əliş yazıq da başladı
Ələsgəri gözləməyə
Ələsgər qayıdıb gəlmədi ancaq
Adamlar
Əlişə öyrəşdi axır
Əliş baxdı
Ələsgərin arvadına
fağırfağır
Ələsgərin arvadı
atmadı Əlişi
Əliş "kontuziya" idi
amma "neytral" deyildi
Papağında ulduz yeri vardı
döşündə medalı vardı
Bir də velosipedi
Velosipedinin
bircə sol pedalı vardı
Əliş sağ ayağıyla
irəli itələyərdi velosipedi
Məktub daşıyardı Əliş evlərə
İtlər də Əlişə hürməzdi qəsdən
Hirslənib söyərdi Əliş itlərə
İtlər onu adam saymırlar deyə
Əliş zarafata dözən deyildi
İllah uşaqların zarafatına
Uşaqlar Əlişə sataşardılar
Bir dəfə qutuya məktub saldılar
Ələsgərin arvadının
adına
Guya Ələsgərdi məktubu yazan
Qürbətdə əsirmiş guya nə vaxtdı
İndi əsirlikdən qayıdacaqdı
Əliş nə biləydi
bu nə iş idi
Məktubu oxuyub
inanıb yəqin
Sonra hayandasa gizlətmiş idi
Öləndə cibindən tapıldı məktub
Göz yaşı pozmuşdu sətirlərini
Əlişin cibində
pul olmazdı heç
bircə şahı da
Əliş deyərdi:
Allah var
amma çox yuxarıdadır
ya da biz çox aşağıda
Yuxu kimiydi yuxu kimi
Əlişin
Ələsgərin arvadının
yatağına girməsi
Hıçqırığını
papiros kötüyütək sıxardı
dişlərində
Əlişin öpüşləri
daha "utancaq" idi
daha "ağıllı" idi
Ələsgərin öpüşlərindən
Nə zamansa kəndimizdə
bir Ələsgər doğulmuşdu
Qaldırdılar
Əlişin tabutunu
Birdən bir ağ atlı çıxdı
buludların içindən
Gördülər ki
Ələsgərdir ağ paltarlı
ağ atlı
Yerə düşdü atından
Adamlar yol verdilər 
Ələsgər də yapışdı
Əlişin tabutundan
Apardılar
Əlişi dəfn etməyə



YORĞUNLUQ
Dava illərinin qadınlarına
Ayın orağa bənzədiyi
həmin gecədə
Bütün günü
sünbül biçən qadınlar
yorulub yatmışdılar
sünbüllərin içində
Sıznaqsıznaq
didimdidim olan
yorğun qollarından başqa
Bütün bədənləriylə
girmişdilər yuxuya
İbrahimin anasının qulağına
yuxuda bir səs gəldi
Sol gözünü açdı
Sağ gözü
iki gözçün hesablanmış
bütöv dadlı bir yuxunun
ləzzətinə dözmədi
özözünə açıldı
Və
bu gözlər gördülər ki
Allah göydən düşüb
ayı oraq kimi
alıb əlinə
biçir zəmini
Sonra qulaqlar oyandılar
eşitdilər
orağın
sünbül qarışıq kəsib tökdüyü
səsləri
Sonra İbrahimin anası
bütün bədənini
dartıb çıxartdı
yuxunun içindən
(Qolları onsuz da oyaqdı)
Qollarına dirsəklənib
ayağa qalxdı
Səslədi yatanları
O biri qadınların
əvvəl qulaqları oyandı
sonra gözləri
Sonra bütün bədənlərini
dartıb çıxartdılar
yuxunun içindən
Bir təhər
yuxusuz qollarına
dirsəklənib qalxdılar
Təkcə Həlimə qalxa bilmədi
Beş aydı ki hamiləydi
Bütün bədənini
dartıb çıxartdı
yuxunun içindən 
bətnindəki körpədən savayı
Bətnindəki körpəni
qoyub yuxuda
qollarına dirsəklənib
qalxmaq istəyirdi ki
Gördü
qolları da təzəcə yatıb
Sıznaqsıznaq
didimdidim olan
yorğun qolları
Bətnindəki körpəni
oyadardı
Qollarını oyatmağa
qıymadı
Qollarını
iki ekiz körpə kimi
qoydu dizlərinin üstünə
Başladı
qollarına layla çalmağa
Qadınlar
düşdülər Allahın arxasınca
Allah zəmini biçirdi
Qadınlar
dərz bağlayırdılar